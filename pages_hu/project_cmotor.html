
<HTML>



<!-- Mirrored from brocketry.cabspace.com/files/pages_hu/project_cmotor.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
<HEAD>
  <TITLE>BRocketry/tervrajzok/C-motor </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #CE1818; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2>A "C-motor"</H2>


<P>&nbsp; </P>
<p align="justify">Ezen az oldalon tulajdonképpen két motor van bemutatva, amelyek csak nagyon kevéssé 
térnek el egymástól és amelyeket az egyszerűség kedvéért <i>C1</i>-nek és <i>C2</i>-nek nevezek a továbbiakban. 
Mindkét motor a kisebb <a class="link" href="project_AAA.html">AAA motorhoz</a> nagyon hasonló felépítésű. 
A motrok fala csomagolópapírból míg a fúvóka gipszből készül és üzemanyagként szintén a K66 
keveréket használják. A motorméretek megegyeznek a szabványos C-kategóriás motrokéval (18x70 mm), 
összimpulzus szerint szintén C kategóriásak lehetnek (<i>I<small>t</small></i>&nbsp;=&nbsp;6&nbsp;-&nbsp;7 Ns). 
A motrok felépítése és méretei az <i>1. Ábrán</i> láthatóak. A két motor közti különbség csupán annyi, hogy a 
<i>C2</i> változat rövidebb égési idejű de nagyobb tolóerejű mint az <i>C1</i>. 
Maximum 100 g induló tömegű rakétákba ajánlottak.</p>
 
<table border="0" cellpadding="5" cellspacing="0" >
<tr>
       <td><img border="1" hspace="5" vspace="0"  src="../project/cmotor_plan.gif"></td>
	   <td align="left"><a class="graph"><b>1. Ábra:</b> <br>C1 és C2 motorok <br>tervrajza (méretek<br> mm-ben).  </a></td>
</tr>
</table>
 
<p align="justify"><em><b>A motorköpeny</em></b> csomagolópapírból készül amit vízüveges 
CMC-vel ragasztunk össze. A csomagolópapír a papírtasakok készítéséhez is használt, barna 
színű, meglehetősen erős papír, valamivel vastagabb a nyomtatópapírnál. Természetesen a 
nyomtatópapír is megfelel a célnak, csupán picit nehezebb lesz a motor mert a nyomtatópapír 
fajsúlya valamivel nagyobb mint a csomagolópapíré. A CMC tapétragasztó, 
bármely háztartási boltban beszerezhető és rakétamotrok készítésére kiváló. A 
csomagolópapírból 8&nbsp;cm széles és kb. 50&nbsp;cm hosszú csíkot vágunk 
és teljes felületét bekenjük ragasztóval, kivéve az első néhány centimétert, hogy ne ragadjon 
a sablonra. Sablonként egy 15&nbsp;mm külső átmérőjű rudat használunk. Ha a rúd fából van, tanácsos 
háztartási fóliával becsavarni mielőtt rátekernénk a papírcsíkot, így az nem fog ráragadni. 
A beragasztózott papírcsíkot a <a class="link" href="body.html">rakétatest</a> oldalon leírt 
papírcsőkészítési metódus szerint eljárva csavarjuk a rúdra. Igyekezzünk minél 
szorosabban és pontosabban csavarni. A papírcsövek teljes kiszáradásához legalább egy nap 
szükséges szobahőmérsékleten. Kiszáradás után a papírcső külső átmérője 18&nbsp;mm kell legyen.  </p>

<table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0"  src="../project/cmotor_nozzle.gif"></td>
</tr>
<tr>    
       <td align="middle"><a class="graph"><b>2. Ábra:</b> Fúvókaméretek  </a></td>
</tr>
</table>

<p align="justify"><em><b>A fúvóka</em></b> gipszből készül, ami nagyon kopik, ennek ellenére 
a motrok még mindig meglehetősen erősek. A fúvóka egy konvergens és divergens résszel 
egyaránt ellátott de Laval fúvóka, ami talán nem indokolt ebbe a kis 
motorba, főként mert a gipsz nagyon kikopik az üzem végére és elveszti erdeti formáját. 
A fúvóka méretei a baloldali ábrán láthatóak. Elkészítéséhez szükséges egy - lehetőleg 
alumíniumból készült - sablon, azaz a fúvóka negatívja, amely segítségével kialakítjuk 
a megfelelő formát. A sablon két részből áll, méretei a mellékelt ábrán vannak feltüntetve.
Előbb a fúvókanegatív konvergens részét helyezzük a papírcsőbe és 57&nbsp;mm mélyen rögzítjük. 
Tanácsos a negatívokat kissé beolajozni, így később könnyedén eltávolíthatóak mert nem tapadnak 
túlságosan a gipszhez. Ugyanezt a célt szolgálja a negatívok végének befűrészelése is, amely 
lehetővé teszi, hogy egy csvarhúzóval megforgassuk a sablont, így segítve elő a gipsztől 
való elválást. Gipszporból vízzel puha pasztát keverünk, amit a papírcsövek végébe tömünk 1&nbsp;cm hosszan. 
Ezután a negatív másik felét is belenyomjuk a papírcsőbe, úgy, hogy 
ennek vége egy szintben legyen a papírcső végével. Ily módon eljárva a sablon két része között 
3&nbsp;mm távolság marad. A fölösleges gipsz a sablon furatain kinyomódik. Jó igyekezni, mert a 
gipsz néhány perc alatt megszilárdul, és a kemény gipsz már nem szívesen préselődik át a 
furatokon. Lényeges, hogy a papírcsövek ne legyenek teljesen kiszáradva amikor a gipszet 
belenyomkodjuk. 

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0"  src="../project/cmotor_sablon.gif"></td>
</tr>
<tr>    
       <td align="middle"><a class="graph"><b>3. Ábra:</b> Fúvókanegatívok  </a></td>
</tr>
</table>

Ez azért szükséges, mert száradás közben a papírcső kissá összehúzódik és megszorítja 
a gipszdugót. Így biztosan nem fordul elő, hogy a fúvókát kilőné a motor nyomása. A gipsz 
20&nbsp;-&nbsp;30 perc alatt eléggé megkeményedik ahhoz, hogy kényelmesen ki tudjuk alakítani a fúvóka 
furatát. A negatívokat legkönnyebben ugy távolíthatjuk el, hogy csavarhúzóval megforgatjuk, 
majd kikoppantjuk őket a papírcsőből. Egy 2.5&nbsp;mm-es fúróval óvatosan átfúrjuk a gipszdugót, 
ügyelve, hogy minél inkább középen legyen a lyuk, illetve hogy ne sértsük meg a fúvóka 
divergens részét. A <i><b>C2</b></i> típusú motornál 3.5&nbsp;mm-es fúrót használunk a furat 
kialakításához. Az így elkészített motorköpenyeket kb. egy napig szárítjuk mielőtt az 
üzemanyagot belepréselnénk. Száradás után a papírcső végén a fölösleges 1&nbsp;cm-et papírvágó 
késsel levágjuk. A fúvókakészítés vázlata a mellékelt ábrán látható. </p>

<p align="justify"><em><b>Az üzemanyag</em></b>  66%&nbsp;KNO3-ból, 
23%&nbsp;szénből és 11%&nbsp;kénből készül (én egyszerűen K66-nak hívom). Készítése a 
<a class="link" href="propellant_BP.html#preparation">lőporos üzemanyagoknál</a> leírt módon történik. 
Fontos, hogy nagyon finomra legyen őrölve, különben nem fog elég gyorsan égni. Az üzemanyag 
1.6&nbsp;g/cm3 környékére préselve kerül a motorba. A motorba 
töltés előtt a K66-ot kissé megnedvesítjük egészségügyi szesszel (kb. 5&nbsp;-&nbsp;6% szesz kell bele). 
A nedves K66-ot bátran lehet préselni, mert nem áll fenn a begyúlás veszélye. </p>

<table border="0" cellpadding="5" cellspacing="0">
<tr>
       <td><img border="1" hspace="5" vspace="0"  src="../project/cmotor_steps.gif"></td>
	   <td align="left"><a class="graph"><b>4. Ábra:</b> <br>A fúvóka <br>készítésének<br> lépései </a></td>
</tr>
</table>

<p align="justify"><em><b>A késleltető és kidobótöltet:</em></b> késleltetőként KNO3/dextróz 
2/1&nbsp;arányú keverékét használjuk, ugyanúgy 1.6&nbsp;g/cm<sup>3</sup>-re tömörítve, mint az üzemanyag. 
Az ábrán látható 5&nbsp;mm hosszan préselt késleltető kb 3 másodperc időzítést
eredményez. Kidobótöltetként 0.3&nbsp;g préseletlen feketelőport (összetétel: 75/15/10 KNO3/C/S) 
használunk. A lőpor helyett használhatunk 0.4&nbsp;g préseletlen K66-ot is. A kidobótöltet 
kihullását megakadályozandó, a motrot egy 18&nbsp;mm-es átmérőjű papírkarikával zárjuk le, 
amelyet a motor végébe tolunk az üzemanyag betöltéséhez használt présrúd segítségével. </p>
<p align="justify"><em><b>Az üzemanyag betöltése:</em></b>  A préselést kétféleképpen 
végezhetjük el. Ha van rá módunk, jobb egy hidraulikus prés 
segítségével sajtolni a motorba az üzemanyagot, ehhez azonban szükséges egy prés. Hidraulikus 
préssel akár 1.7&nbsp;g/cm3-re is tömöríthetjük a hajtóanyagot, ráadásul igen 
egyenletesen. Az egyszerűbb megoldás az üzemanyagot kalapáccsal döngölni  a motorba: lassan 
adagolva és jó erősen döngölve csaknem azt az eredményt érhetjük el, mint a hidraulikus 
préssel. A kalapácsos módszer jellemzően 1.6&nbsp;g/cm3 fajsúlyhoz vezet. 
Mindkét esetben lényeges, hogy az üzemanyag nedves legyen a préselés során. Mindkét motorba 
11&nbsp;g K66 szükséges, ez préselés után ~42&nbsp;mm hosszú tömböt eredményez a motorban.</p>

<p align="justify">A préselést úgy kell végezni, hogy egyben kialakítsuk a csatornát a motor 
közepében. Erre a célra egy 2.5 mm átmérőjű töltőtüske szükséges (a <i><b>C2 
</b></i> motorhoz 3.5 mm-es), amit egy darab fába illesztünk úgy, hogy 
23&nbsp;mm kilógjon belőle(30&nbsp;mm a <i>C2</i> esetén). A töltőtüske kiálló végére ráillesztjük az előre elkészített 
motorhüvelyt, így ez a motor belsejébe 10&nbsp;mm-re fog belógni(illetve 17&nbsp;mm-re a 
<i>C2</i> esetén). A présrúd egy 14&nbsp;mm-es fából készült 
rúd, amelynek egyik végébe egy 20&nbsp;mm hosszú 4&nbsp;mm átmérőjű furatot alakítunk ki. Szükséges 
ezen kívül egy másik présrúd is, furat nélkül. Ezt akkor használjuk, ha az üzemanyag szintje 
már magasabb mint a töltőtüske belógó része. Tanácsos a présrudak végét szigetelőszalaggal jó erősen 
körbetekerni, hogy ne menjen szét a kalapálás során. </p>

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0"  src="../project/cmotor_ramming.gif"></td>
</tr>
<tr>    
       <td align="middle"><a class="graph"><b>5. Ábra:</b> C-motor töltése <br> üzemanyaggal </a></td>
</tr>
</table>

<p align="justify"><a class="hey">Figyelem!</a> <i>A K66 tömörítése nem teljesen 
veszélytelen, ám a biztonsági előírásokat betartva ezt a veszélyt minimálisra lehet csökkenteni. Soha 
ne végezzük a préselést szárazon, mindig legyen kellően megnedvesítve az üzemanyag. A 
nedves K66 is ég, de nedvesen sokkal kisebb a begyulladás valószínűsége. 
Soha ne használjunk acélból vagy vasból készült préseszközöket, mert ezek szikrát képezhetnek. 
Használjunk keményfa- vagy bronzeszközöket és viseljünk védőfelszerelést a préselés során.</i></p>

<p align="justify">Préselés után kihúzzuk a furatból a töltőtüskét (ha fából van, csak 
óvatosan, mert könnyen beletörik, a préselt üzemanyag ugyanis nagyon szorosan fogja tartani). 
Ezután a motrot ki kell szárítani. Ha a préseléshez alkoholt használtunk, 40-50&nbsp;&deg;C-on 
egy napig szárítjuk. Amennyiben alkohol helyett vízzel préseltünk, még hosszabb ideig 
hagyjuk száradni. A kiszáradt motrokat száraz helyen tároljuk (pl. pezsgőtabbletta doboza).</p>

<p align="justify"><b>Begyújtás:</b> Mint a lőporos motrok általában, ez a motor is nagyon 
könnyen begyújtható, <a class="link" href="ignition3.html#fuse">gyújtózsinór</a> vagy <a class="link" href="ignition3.html#electric">
egyszerű elektromos gyújtás</a> tökéletesen megfelel a célnak. Ez utóbbi esetén tanácsos 
az ellenállást az üzemanyagcsatorna végéig benyomni, hogy az égés minél bennebbről kezdődjön. 
Tilos a furatba bármilyen a K66-nál energikusabb gyújtóanyagot tölteni, mert a hirtelen fejlődő 
nyomás elrepesztheti ay üzemanyagtömböt, ami motorrobbanáshoz vezethet. </p>

<p align="justify"><b>Teljesítményadatok:</b> sajnos nem állnak rendelkezésemre mérőpados 
eredmények, így a következő adatok fenntartással kezelendőek. Az <i><b>C1</b></i> változatú 
motor hozzávetőlegesen 3&nbsp;-&nbsp;4&nbsp;N tolóerejű és kb. 1.5&nbsp;sec az égési ideje. A <i><b>C2</b></i> változat 
valamivel erősebb, saccra 5&nbsp;-&nbsp;6&nbsp;N tolóerejű lehet és kb 1&nbsp;sec az égési ideje. Az értékek inkább 
alul- mint felülbecsültek. Mindkét motrot maximum 100 g induló tömegű rakétával próbáltam, 
a gyengébbik változat is nagyon jól startolt, igencsak résen kell lenni a fényképezőgéppel, 
ha el akarjuk kapni az indulás pillanatát. </p>

<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/project_cmotor.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
</HTML>
