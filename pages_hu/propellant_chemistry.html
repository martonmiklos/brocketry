<HTML>



<!-- Mirrored from brocketry.cabspace.com/files/pages_hu/propellant_chemistry.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/alkimizmus </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2><A NAME="chemistry"></A>A szilárd üzemanyagok kémiája</H2>

  <a class="decor"></a><A class="link" HREF="#reaction">Reakciómechanizmus </A>
  <a class="decor">| </a><A class="link" HREF="#oxidizers">Oxidálószerek </A> 
  <a class="decor">| </a><A class="link" HREF="#fuels"> Tüzelőanyagok </A>
  <a class="decor">| </a><A class="link" HREF="#curingagents">Kötőanyagok </A>
  <a class="decor">| </a><A class="link" HREF="#additives">Adalékok </A>
  <p>&nbsp;</p>

<A NAME="reaction"></A><P ALIGN=JUSTIFY>  Az összes heterogén szilárd üzemanyag két alapvető komponense az<b> 
oxidálószer</b> és a <b> redukálószer</b> (vagy tüzelőanyag). A begyújtás során közölt 
energia hatására ez a két komponens reakcióba lép egymással, a reakció során pedig hő 
és gázak fejlődnek. A felszabaduló hő felforrosítja a gázakat és a forró gázak nyomása hajtja a 
rakétát (tudományosabban fogalmazva a nyomás a fúvókán átalakul tolóerővé). Az érthetőség kedvéért a 
továbbiakban egy népszerű példával, a kálimnitrát/szén üzemanyag égésével szemléltetem az égéstérben 
végbemenő folyamaokat:</p>
<P> A kálimnitrát (oxidálószer) hő hatására elbomlik oxigénre, 
nitrogénre és kálium-oxidra, a következő reakció szerint:</p>

<P> &nbsp; &nbsp; &nbsp; &nbsp; &nbsp; &nbsp;  2KNO<small>3</small> = K<small>2</small>O + N<small>2</small> + 2,5 O<small>2</small> - 151 kcal</p>

<P ALIGN=JUSTIFY>A keletkező oxigén reakcióba lép a szénnel (tüzelőanyag), széndioxidot és 
szénmonoxidot eredményezve. A reakció során hő szabadul fel:</p>

<P> &nbsp; &nbsp; &nbsp; &nbsp; &nbsp; &nbsp;  nC + (n+m)O<small>2</small> = mCO<small>2</small> + (n-m)CO + 94m kcal + 
26(n-m) kcal</p>

<P ALIGN=JUSTIFY>Az összesített reakció a sztöchiometrikus együtthatókat elhanyagolva a 
következőképpen néz ki:</p>

<P> &nbsp; &nbsp; &nbsp; &nbsp; &nbsp; &nbsp;  KNO<small>3</small> + C = K<small>2</small>O + N<small>2</small> + CO<small>2</small> + CO + Q </p>

<P ALIGN=JUSTIFY>ahol Q a keletkező hőmennyiséget jelöli. A mellékreakcók során valamennyi 
kálium-oxid is reagál a széndioxiddal, káliumkarbonátot eredményezve, illetve valamennyi 
káliumkarbonát elpárolog, ami egy kevés hőt von el a rendszerből.  A végső reakció tehát 
nagyjából a következőképpen néz ki:</p>

<P> &nbsp; &nbsp; &nbsp; &nbsp; &nbsp; &nbsp;  KNO<small>3</small> + C = K<small>2</small>CO<small>3</small> + K<small>2</small>O + N<small>2</small> + CO<small>2</small> + CO + Q </p>

<P ALIGN=JUSTIFY>A pontos reakciót felírni eléggé bonyolult feladat, mert nehéz felmérni, hogy 
mennyi szén oxidálódik szénmonoxiddá, mennyi alakul tovább széndioxiddá, esetleg mennyi marad 
korom formájában. A fenti reakciókon kívül még számos jelentéktelenebb mellékreakció is végbemegy, 
így pl. valamennyi nitrogén különböző nitrogén-oxidokká oxidálódik, egy kevés kálium-hidroxid is
képződik stb. A fenti reakcióegyenlet azonban jól szemlélteti azt, hogy jelentős mennyiségó gáz 
(N<small>2</small>, CO<small>2</small>, CO) illetve a hő fejlődik az égés során. Nagyon leegyszerűsítve 
kijelenthetjük, hogy minél több gáz és hő keletkezik, annál jobb az üzemanyagunk. A továbbiakban azokat 
a tényezóket vizsgáljuk, amelyek meghatározzák egy adott üzemanyag fajlagos impulzusát.</p>


<P ALIGN=JUSTIFY>Az <b>égéstermékek halmazállapota</b> nagyban meghatározza egy üzemanyag "erejét". Mivel a 
tolóerő keletkezéséhez elengedhetetlen az égéstér nyomásának a növekedése, könnyen belátható, hogy 
gázhalmazállapotű égéstermékek nélkül nem lesz tolóerő. Márpedig hiába nagy egy üzemanyag energetikai 
potenciálja, ha az energia nem tud tolóerő formájában megnyilvánulni.... Az ideális természetesen az lenne, 
ha az égés során csak gáznemű termékek keletkeznének, de sajnos ez korántsem így van. A fenti példánál maradva az 
égéstermékek tömegének ~55%-a szilárd halmazállapotú (70-80% KNO<small>3</small> tartalomnál). Ez nagyban 
rontja a hajtóanyag "teljesítményét", egyrészt mert a szilárd és folyékony részecskék  nagyobb tömegüknél fogva  
nem képesek annyira felgyorsulni mint a jóval könnyebb gázmolekulák (kisebb lesz tehát az üzemanyag fajlagos impulzusa), 
másrészt pedig a fúvókén kiáramló részecskék nagy hőkapacitásuknak köszönhetően egyszerűen "kiviszik" a sok hőt 
az égéstérből.</p>

<P ALIGN=JUSTIFY>A <b>fejlődő hőmennyiség</b> a másik tényező, amitől a rakétaüzemayag "ereje" 
függ. Ezt úgy az oxidálószer mint a tüzelőanyag milyensége is befolyásolja. Egyes oxidálószerek 
(pl. a nitrátok) bomlása endoterm  (hőelvonással jár) míg pl. a perklorátok bomlása exoterm 
folyamat (hőfejlődéssel jár). Egyértelmű, hogy ez utóbbiak használatával jobb üzemanyagok 
készíthetőek (lásd kompozit üzemanyagok). A tüzelőanyagok szintén nagyban hozzájárulnak a 
keletkező hőmennyiséghez, pl. egy molekula szénmonoxid keletkezése során csupán 26 kcal 
szabadul fel, míg egy molekula alumínium-oxid keletkezése 400 kcal felszabaduló energiával 
jár. Nem véletlen tehát hogy a fajlagos impulzus növelése céljából többek között alumíniumport 
adagolnak a szilárd hajtóanyagokba</p>

<P ALIGN=JUSTIFY>Az <b>égéstermékek termikus kapacitása </b>is jelentősen befolyásolja a rakétamotorra 
felírt energiamérleget, így tehát egy fontos üzemanyagjellemző. Az égéstermékek ugyanis az égés 
hőjéből valamennyit "elraktároznak", és azt "kiviszik" a fúvókán, tolóerő szempontjából vizsgálva tehát elvesztegetett 
energiáról van szó.  Az ideális égéstermékek hőkapacitása alacsony, így tehát a kétatomos molekulák (pl. N<small>2</small>, CO)vannak 
előnyben a nagyobb molekulákkal (CO<small>2</small>, H<small>2</small>O)szemben. Ez az oka többek közt annak is, 
hogy a <a class="link" href="propellant_ZnS.html">Zn/S üzemnyag</a> sokkal gyengébben teljesít rakétamotrokban mint 
a <a class="link" href="propellant_BP.html">lőporos üzemanyagok</a>, pedig az égésük során fejlődő hőmennyiség közel 
azonos mértékű (520 kcal/kg a ZnS míg kb. 650 kcal/kg a lőpor esetében). A ZnS molekulák ugyanis olvadás- illetve párolgáshő 
formájában sok energiát "kilopnak" az égéstérből. Ugyanebből a megfontolásból párosítják pl. az alumíniumot olyan 
oxidálószerekkel, amelyek alacsony molekulatömegű gázakat fejleszt (pl N<small>2</small>, H<small>2</small>O). Ezek a 
gázak konvektív hővezetéssel felveszik az Al2O3 részecskék által tárolt hőt. A felhevült gázak energiája így
nyomássá változik, majd a fúvókán átalakul tolóerővé.   </p>

<P ALIGN=JUSTIFY>Az <b>égéstermékek molekulatömege</b> egy olyan tényező, ami talán első 
látásra  nem egyértelmű módon befolyásolja a rakétaüzemanyagok energetikai potenciálját. Ha 
megnézzük azonban  a <A class="link" href="#Isp"> fajlagos impulzus </A> képletét,  láthatjuk, 
hogy a kisebb molekulatömegű égéstermékek nagyobb fajlagos impulzust eredményeznek. A kis tömegű 
részecskéket a fúvóka nagyobb sebességre képes gyorsítani, ezáltal pedig nagyobb lesz a fajlagos impulzus. 
Ebből az következik, hogy olyan oxidáló- illetve redukálószerek használatára kell 
törekedni, amelyek nem tartalmaznak nehéz atomokat. Oxidálószerként 
így leginkább az ammónium-nitrát, ammónium-perklorát az előnyösek, tüzelőanyagként pedig a 
könnyebb fémporok, mint pl. a berillium vagy a magas hidrogéntartalmú szerves vegyuletek 
kerülnek előtérbe.</p>

<P ALIGN=JUSTIFY>Összegezve tehát, az <i>ideális rakétüzemanyag égése során nagyon sok hő keletkezik és 
az összes égéstermék kis molekulatömegű, lehetőleg kétatomos, alacsony hőkapacitású de jó hővezető képességű, 
szobahőmérsékleten gázhalmazállapotú anyag</i>. Ennek fényében látható, hogy egy adott oxidálószer/redukalószer-páros 
fajlagos impulzusa nem feltétlenül akkor a legnagyobb, ha az oxidálószer bomlása során a 
tüzelőanyag teljes oxidációjához  éppen elegendő mennyiségű oxigén keletkezik. A  kálimnitrát/szén 
üzemanyagnál maradva: ha a sztöchiometriát nézzük, egy mól KNO<small>3</small> bomlása 1.25 mól O<small>2</small>-t erdményez, 
ami 1.25 mól szén CO<small>2</small>-á való oxidálásához elég. Ez  tömegarányban kifejezve ~75/15 KNO<small>3</small>/C 
keveréket jelent,  a keverék fajlagos impulzusa pedig Isp = 133 s.  A sztöchiometrikus aránytól 
eltérő, 80/20  tömegarányú keverék fajlagos impulzusa viszont Isp = 143 s. Ez utóbbi  esetben 
az üzemanyag oxigéntartalma nem elég a szén teljes oxidációjához, az égés során kb. kétszer 
annyi szénmonoxid keletkezik, mint széndioxid. Az égéstermékek kisebb molekulatömege miatt 
nagyobb a kiáramlási sebesség és magasabb a fajlagos impulzus. Ha azonban még több szenet 
adagolunk a keverékhez, akkor ismét csak csökkeni fog az Isp, mert ennek már a felszabaduló 
hőmennyiség  látja kárát. Egy molekula CO<small>2</small> képződésekor ugyanis 94 kcal hő szabadul fel, míg 
ugyanez az érték a CO esetében jóval kisebb, csupán 26 kcal/mól.  Ha figyelembe vesszük még azt is, hogy a 
CO<small>2</small> molekulák nagyobb hőkapacitasuk miatt sokkal több termikus energiát visznek ki a fúvókán, 
amely nem képes mozgási energiává alakulni, látható, hogy nagyon nehéz feladat a legjobb kompozíciót kiválasztani. 
 Meg kell találni az 
arany középutat, ami a legmagasabb fajlagos impulzust eredményezi. Nagyon megkönnyíti dolgunkat 
egy  üzemanyag-szimuláló program használata (pl. <a class="link" href="../../download/MotorTut.zip">Propep</a>, 
<a class="link" href="../../download/MotorTut.zip">Guipep</a>) amelyek szerencsére elérhetőek 
a világhálón. Ne feledjük azonban, hogy az elméleti fajlagos impulzus (Isp) csupán egy potenciál jellemző, 
hogy mire lenne képes az üzemanyag ha.... A reális Isp számítása iszonyúan bonyolult feladat, 
amely számtalan tényezőtől függ és még a legjobb programokkal is csak egy közelítő értéket kapunk.</p>


<P>&nbsp;</p>
<H3><A NAME="oxidizers"></A>Milyen oxidálószert?</H3>

<P ALIGN=JUSTIFY>Az előbbiekben tárgyaltakból értelemszerűen  adódik, hogy a jó oxidálószer 
tulajdonságai a következők: bomlása során minél kevesebb szilárd anyag keletkezik, egységnyi 
tömegre számítva minél több oxigént tartalmaz, bomlástermékeinek molekulatömege a lehető 
legkisebb,  minél kevesebb hő szükségeltetik a bomlásához, ezenkívül nem nedvszívó, nem 
robbanékony, nem mérgező és szobahőmérsékleten  stabil, vagyis huzamosabb ideig tárolható 
anélkül hogy elbomlana. Mondani sem kell, hogy könnyen kezelhető és olcsó is kellene legyen. 
Mint látható, a követelmények sora elég hosszú, a választás általában kompromisszumos. A 
következő táblázat segítséget nyújthat az oxidálószerek mérlegelésében</p>
<BLOCKQUOTE>
<table align=top border="0" cellspacing="1" cellpadding="3">

    <tr>
        <td   colspan=2 align=middle bgcolor="#A2B4D2"><b>Oxidálószer</b> </td>
        <td align=middle bgcolor="#A2B4D2"><b>Molekulatömeg</b></td>
        <td align=middle bgcolor="#A2B4D2"><b>Oxigéntartalom</b></td>
        <td align=middle bgcolor="#A2B4D2"><b>Bomláshő</b></td>
        <td align=middle bgcolor="#A2B4D2"><b>Bomlástermékek</b></td>
        <td align=middle bgcolor="#A2B4D2"><b>Megjegyzés</b></td>
    </tr>
    <tr>
        <td   colspan=2 align=middle bgcolor="#A2B4D2">- </td>
        <td align=middle bgcolor="#A2B4D2">kg/kmól</td>
        <td align=middle bgcolor="#A2B4D2">%</td>
        <td align=middle bgcolor="#A2B4D2"> kcal/mol</td>
        <td align=middle bgcolor="#A2B4D2">-</td>
        <td align=middle bgcolor="#A2B4D2">-</td>
    </tr>
    <tr>
        <td colspan=2 bgcolor="#E3E3C9"><a class="link" href="#bano3">Ba(NO<small>3</small>)<small>2</small> </a></td>
        <td align=middle bgcolor="#E3E3C9">261</td>
        <td align=middle bgcolor="#E3E3C9">30</td>
        <td align=middle bgcolor="#E3E3C9">-104</td>
        <td bgcolor="#E3E3C9">BaO, N<small>2</small>, O<small>2</small></td>
        <td align=middle bgcolor="#E3E3C9">-</td>
    </tr>
    <tr>
        <td colspan=2 bgcolor="#E3E3C9"><a class="link" href="#bano3">Sr(NO<small>3</small>)<small>2</small></a></td>
        <td align=middle bgcolor="#E3E3C9">212</td>
        <td align=middle bgcolor="#E3E3C9">38</td>
        <td align=middle bgcolor="#E3E3C9">-89</td>
        <td bgcolor="#E3E3C9">SrO, N<small>2</small>, O<small>2</small></td>
        <td align=middle bgcolor="#E3E3C9">-</td>
    </tr>
    <tr>
        <td colspan=2 bgcolor="#E3E3C9"><a class="link" href="#kno3">KNO<small>3</small></a></td>
        <td align=middle bgcolor="#E3E3C9">101</td>
        <td align=middle bgcolor="#E3E3C9">40</td>
        <td align=middle bgcolor="#E3E3C9">-75.5</td>
        <td bgcolor="#E3E3C9">K<small>2</small>O, N<small>2</small>, O<small>2</small></td>
        <td align=middle bgcolor="#E3E3C9">-</td>
    </tr>
    <tr>
        <td colspan=2 bgcolor="#E3E3C9"><a class="link" href="#kno3">NaNO<small>3</small></a></td>
        <td align=middle bgcolor="#E3E3C9"> 85</td>
        <td align=middle bgcolor="#E3E3C9">47</td>
        <td align=middle bgcolor="#E3E3C9">-60.5</td>
        <td bgcolor="#E3E3C9">Na<small>2</small>O, N<small>2</small>, O<small>2</small></td>
        <td align=middle bgcolor="#E3E3C9">higroszkópos</td>
    </tr>
    <tr>
        <td colspan=2 bgcolor="#E3E3C9"><a class="link" href="#nh4no3">NH<small>4</small>NO<small>3</small></a></td>
        <td align=middle bgcolor="#E3E3C9"> 80</td>
        <td align=middle bgcolor="#E3E3C9">20</td>
        <td align=middle bgcolor="#E3E3C9">+0.3</td>
        <td bgcolor="#E3E3C9">N<small>2</small>, H<small>2</small>O, O<small>2</small></td>
        <td align=middle bgcolor="#E3E3C9">higroszkópos</td>
    </tr>
    <tr>
        <td colspan=2 bgcolor="#E3E3C9"><a class="link" href="#kclo3">KClO<small>3</small></a></td>
        <td align=middle bgcolor="#E3E3C9">122.5</td>
        <td align=middle bgcolor="#E3E3C9">39</td>
        <td align=middle bgcolor="#E3E3C9">+10</td>
        <td bgcolor="#E3E3C9">KCl, O<small>2</small></td>
        <td align=middle bgcolor="#E3E3C9">robbanékony</td>
    </tr>
    <tr>
        <td colspan=2 bgcolor="#E3E3C9"><a class="link" href="#kclo3">NaClO<small>3</small></a></td>
        <td align=middle bgcolor="#E3E3C9">106.5</td>
        <td align=middle bgcolor="#E3E3C9">45</td>
        <td align=middle bgcolor="#E3E3C9">-</td>
        <td bgcolor="#E3E3C9">NaCl, O<small>2</small></td>
        <td align=middle bgcolor="#E3E3C9">higroszkópos</td>
    </tr>
    <tr>
        <td colspan=2 bgcolor="#E3E3C9"><a class="link" href="#kclo4">KClO<small>4</small></a></td>
        <td align=middle bgcolor="#E3E3C9">138.5</td>
        <td align=middle bgcolor="#E3E3C9">46</td>
        <td align=middle bgcolor="#E3E3C9">+1.4</td>
        <td bgcolor="#E3E3C9">KCl, O2</td>
        <td align=middle bgcolor="#E3E3C9">-</td>
    </tr>
    <tr>
        <td colspan=2 bgcolor="#E3E3C9"><a class="link" href="#kclo4">NaClO<small>4</small></a></td>
        <td align=middle bgcolor="#E3E3C9">123</td>
        <td align=middle bgcolor="#E3E3C9">52</td>
        <td align=middle bgcolor="#E3E3C9">-</td>
        <td bgcolor="#E3E3C9">NaCl, O<small>2</small></td>
        <td align=middle bgcolor="#E3E3C9">higroszkópos</td>
    </tr>
    <tr>
        <td colspan=2 bgcolor="#E3E3C9"><a class="link" href="#nh4clo4">NH<small>4</small>ClO<small>4</small></a></td>
        <td align=middle bgcolor="#E3E3C9">117.5</td>
        <td align=middle bgcolor="#E3E3C9">34</td>
        <td align=middle bgcolor="#E3E3C9">-</td>
        <td bgcolor="#E3E3C9">N<small>2</small>, H<small>2</small>O, NH<small>4</small>Cl, O<small>2</small></td>
        <td align=middle bgcolor="#E3E3C9">robbanékony</td>
    </tr>
    <tr>
        <td colspan=2 bgcolor="#E3E3C9"><a class="link" href="#kmno4">KMnO<small>4</small></a></td>
        <td align=middle bgcolor="#E3E3C9">158</td>
        <td align=middle bgcolor="#E3E3C9">15</td>
        <td align=middle bgcolor="#E3E3C9">-</td>
        <td bgcolor="#E3E3C9">K<small>2</small>O, MnO<small>2</small>, O<small>2</small></td>
        <td align=middle bgcolor="#E3E3C9">agresszív</td>
    </tr>
    <tr>
        <td colspan=2 bgcolor="#E3E3C9"><a class="link" href="#liclo4">LiClO<small>4</small></a></td>
        <td align=middle bgcolor="#E3E3C9">106</td>
        <td align=middle bgcolor="#E3E3C9">60</td>
        <td align=middle bgcolor="#E3E3C9">-</td>
        <td bgcolor="#E3E3C9">LiCl, O<small>2</small></td>
        <td align=middle bgcolor="#E3E3C9">higroszkópos</td>
    </tr>
    <tr>
        <td colspan=2 bgcolor="#E3E3C9"><a class="link" href="#liclo4">NO<small>2</small>ClO<small>4</small></a></td>
        <td align=middle bgcolor="#E3E3C9">145.5</td>
        <td align=middle bgcolor="#E3E3C9">66</td>
        <td align=middle bgcolor="#E3E3C9">-</td>
        <td bgcolor="#E3E3C9">N<small>2</small>, H<small>2</small>O, HCl, O<small>2</small></td>
        <td align=middle bgcolor="#E3E3C9">instabil</td>
    </tr>
</table>
</BLOCKQUOTE>
<a name="bano3"></a><P ALIGN=JUSTIFY>Amint az a táblázatból kitűnik, a <b>bárium-</b> illetve <b>stronciumnitrát</b> 
nem a legjobb választás rakétaüzemanyagba, alacsony oxigéntartalmuk és nagy molekulatömegű 
bomlástermékeik miatt. Ez természetesen nem jelenti azt, hogy teljességgel alkalmatlanok 
lennének rakétameghajtásra, a belőlük készült üzemanyagok fajlagos impulzusa azonban mindenképp 
igen alacsony lesz (a lőporos hajtóanyagok szintjét sem éri el). Lángszínező 
tulajdonságuknak köszönhetően felhasználhatók zöld illetve piros lánggal égő üzemanyagok 
készítésére. Beszerzésük meglehetősen nehéz, bár egyes országokban engedély nélkül 
megvásárolhatók vegyszerboltban.</p>

<a name="kno3"></a><P ALIGN=JUSTIFY>A <b>káliumnitrát</b> az amatőrök nagy kedvence, mert olcsó, könnyű beszerezni 
és kezelni, valamint mert nem higroszkópos. Nem túlságosan jó oxidálószer, de az előbb említett 
tulajdonságai miatt mégis nagyon gyakran használják (a lőporos illetve cukros amatőr üzemanyagok 
alapösszetevője). A káliumnitrátnál is olcsóbb a <b>nátriumnitrát</b>, ami jobb oxidálószer 
mint a káliumnitrát (kevesebb hő kell a bomlásához, több oxigént tartalmaz, kisebb a 
bomlástermékek molekulatömege), nagy hátránya viszont hogy meglehetősen nedvszívó. Ezért csak 
olyan rakétaüzemanyagban használható, ahol a tüzelőanyag vagy a kötőanyag vízállóvá teszi 
(pl. kompozitok). A nátriumnitráttal készített hajtóanyagok energetikai szempontból kb. 
15%-al jobbak  mint a hasonló káliumnitrátos termékek. A legfőbb káliumnitrát-forrás a 
műtrágya, a nátriumnitrát pedig engedély nélkül vásárolható vegyszerboltban.</p>

<a name="nh4no3"></a><P ALIGN=JUSTIFY>Az <b>ammóniumnitrát</b>  (röviden AN), bár nem túl nagy az oxigéntartalma, 
nagyon is megfelel rakétaüzemanyag gyártására, mivel a bomlástermékei mind kis molekulatömegű 
gázak/gőzök és mert bomlásához nem vesz el energiát a környezettől (itt meg kell említsem, 
hogy  létezik egy másik bomlási módja is az ammóniumnitrátnak, amikor is 60% oxigént ad le, 
és 1.5 kcal/mól energiát vesz fel, de nem ez a jellemző bomlásmód rakétamotrokban). A belőle 
készült üzemanyagok nagyon erősek, fajlagos impulzusuk Isp = 190...270 s. További előnyük, 
hogy ezen üzemanyagok kevésbé szennyezik a környezetet, mint a perklorátosok, mivel az AN 
bomlásakor csupán nitrogén, vízgőz és oxigén keletkeziki. Az ammóniumnitrát legnagyobb 
problémája, hogy öt különböző allotróp módosulata van (különböző kristályszerkezettel), a 
legelterjedtebb, műtrágyának használt változata pedig metastabil állapotú és erősen nedvszívó 
(ez nem is annyira az AN problémája, mint inkább az amatőr rakétásoké :-). A rakétaüzemanyag 
gyártására alkalmas úgynevezett fázisstabilizált változat, amelynek a nedvszívósága sem nagy, 
igen nehezen szerezhető be.</p>

<a name="kclo3"></a><P ALIGN=JUSTIFY>A <b>káliumklorát</b> nem lenne egy túl rossz oxidálószer (a káliumnitráttal 
kb. egy szinten van), de  kellemetlen tulajdonsága, hogy tüzelőanyagokkal keverve égése igen 
könnyen átmegy robbanásba. Ez fokozottan érvényes por alakú redukálószerekkel képzett 
keverékekre ( pl. cukor, kén). Kénnel különösen veszélyes, öngyulladásra hajlamos keveréket 
képez (egyes vélemények szerint a nyomokban jelenlévő kénsav miatt), ezen keverékek ütésre, 
dörzsölésre is nagyon érzékenyek, ezért kezelésük igen veszélyes. A <b>nátriumklorát</b>  
45%-os oxigéntartalmával jó oxidálószer lenne, de részben  nedvszívósága, részben 
pedig a klorátos keverékekre általánosan jellemző robbanékonyság nagyon behatárolja 
felhasználását. Megfelelően nagy sűrűségű kompozit tüzelőanyaggal keverve (pl. poliuretán 
ami megakadályozza az égés robbanásba való átalakulását) lehet belőle rakétaüzemanyagot 
készíteni, ezek kb. a káliumperklorátos kompozit hajtóanyagok szintjét hozzák. A por alakú 
klorátos hajtóanyagokat legjobb messziről elkerülni. Ezek vagy túl lassan, 
vagy pedig túl gyorsan égnek (robbannak), mert igen nagy a <a class="link" href="#n">nyomáskitevőjük</a>. Kálium- illetve 
nátriumklorátot engedély nélkül nem lehet vásárolni, de kellő ambícióval (és persze hatalmas klórbűzzel) elő lehet állítani 
elektrolízissel. Más kérdés, hogy érdemes-e egyáltalán időt pazarolni erre, amikor könnyen 
beszerezhetők ugyanezen fémek nitrátjai, amelyek nem rossz oxidálószerek és ráadásul 
biztonságosak is. Véleményem szerint az amatőr rakétás legjobban teszi, ha nagy ívben kerüli a klorátokat.</p>

<a name="kclo4"></a><P ALIGN=JUSTIFY> A perklorátok sokkal alkalmasabbak rakétaüzemanyagok gyártására mint a 
klorátos testvéreik. Bár még mindig meglehetősen gyors égésűek, a 
<b>káliumperklorát</b>os kompozíciók nem hajlamosak detonációra és viselkedésük kiszámíthatóbb. Természetes 
kaucsukkal illetve bitumennel keverve a káliumperklorát az első kompozit hajtóanyagok 
alapját képezte. A <b>nátriumperklorát</b> nagyon jó oxidálószer, nedvszívó mint a nátriumsók 
általában, de sokkal kisebb mértékben mint a nátriumklorát. A nátriumperklorátos kompozit 
hajtóanyagok fajlagos impulzusa simán meghaladja Isp 200 s-ot, amire a káliumperklorátos 
kompozitok nem képesek. A perklorátok még a klorátoknál is nehezebben hozzáférhetőek és házi 
előállításuk ha nem is reménytelen, de nem olcsó mulatság. Legnagyobb problémát a megfelelően 
ellenálló elektródok jelentik, legjobb (és szinte az egyetlen lehetőség) platinaelektródot 
használni, ami viszont nagyon drága. Másik probláma, hogy az elektrolízissel előállított termékek 
általában klorátokkal szennyezettek, amely nagyon veszélyessé teheti a perklorátok alkalmazását.</p>

<a name="nh4clo4"></a><P ALIGN=JUSTIFY> Az <b>ammónium-perklorát</b> (röviden  AP)  a legelterjedtebb a perklorátok 
közul, már ami a rakétetechnikában való felhasználását illeti. Az AP-os  kompozit hajtóanyagok 
Isp-je nagyon magas, 230...290 között van, ezzel kb. az  ammóniumnitrátos kompozitokkal egy 
szinten teljesítenek, égési sebességük azonban sokkal nagyobb ez utóbbiakénál. Sajnos (vagy szerencsére?) egyszerű 
halandók számára nem megvásárolható, házi előállítása pedig nem javallott, a 
melléktermékként képződő ammónium-klorát miatt, amely nagyon érzékeny, kiszámíthatatlan, 
véletlenszerűen robbanó anyag.</p>

<a name="kmno4"></a><P ALIGN=JUSTIFY> A <b>kálium-permanganát</b> (hétköznapi nevén hipermangán) 
rakétaüzemanyag gyártására szinte teljességgel alkalmatlan, ugyanis tömegének csupán 15%-a 
hasznos oxigén, ráadásul bomlástermékeinek molekulatömege igen magas. Ezt az oxidálószert kizárólag 
mint rossz példát érdemes megemlíteni, ugyanis sok kezdő rakétást "kísért meg" könnyű 
beszerezhetősége miatt. Bár rakétaüzemanyagba nem jó, a kálium-permanganát igen erélyes oxidálószer, 
nedvesség jelenlétében képes a szerves anyagokat meggyújtani. Ezért bármilyen szerves tüzelőanyaggal 
képezett keveréke potenciálisan öngyulladó, ráadásul ütésre, dörzsölésre is nagyon érzékeny. Az már 
csak hab a tortán, hogy nedvesen mindent barnás-lilásra fest...</p>

<a name="liclo4"></a><P ALIGN=JUSTIFY> Csupán az érdekesség kedvéért említem meg a  <b>nitrozil-perklorátot </b> 
illetve a <b>lítium-perklorátot</b>, amelyek segítségével igen magas Isp-jű üzemanyagok 
keszíthetők  (270...350 s). A nitrozil-perklorát sajnos igen instabil termék, a belőle 
készült hajtóanyagok 125&deg;C fölött elbomlanak, a  lítium-perklorát pedig nagyon nedvszívó 
és környezetszennyező.  Hasonló tulajdonságú (magas energetikai potenciálú, instabil és igen 
drága) oxidálószerek az <b>ammónium-dinitramid</b>, a <b> hidrazínium-nitroformiát</b>, a 
<b> hidrazínium-perklorát</b> stb.... Amatőr rakétaépítés szempontjából jelentőséguk nulla, 
mivel lehetetlen beszerezni vagy házilag előallítani őket. </p>

<P>&nbsp;</p>
<H3><A NAME="fuels"></A>Tüzelőanyagok</H3>

<P ALIGN=JUSTIFY> A tüzelőanyagokra érvényes ugyanaz, ami az oxidálószereknél már fel lett 
sorolva: a jó tüzelőanyag kis molekulatömegű, lehetőleg gázhalmazállapotú égéstermékekhez 
vezet, és égése során sok hő keletkezik. A higroszkopicitás, kezelhetőség és magas ár ugyanúgy 
meghatározó tényezők a tüzelőanyag választásánál, mint azt az oxidálószereknél is láthattuk. 
A következő táblázatban a fontosabb tüzelőanyagok tulajdonságai vannak összefoglalva.  </p>
<BLOCKQUOTE>
<table align=top border="0" cellspacing="1" cellpadding="3">
    <tr>
        <td   colspan=2 align=middle bgcolor="#A2B4D2"><b>Tüzelőanyag</b> </td>
        <td colspan=2 align=middle bgcolor="#A2B4D2"><b>Égéstermék</b></td>
        <td colspan=2 align=middle bgcolor="#A2B4D2"><b>Felszabaduló hő</b></td>
    </tr>
    <tr>
        <td align=middle bgcolor="#A2B4D2">vegyjel </td>
        <td align=middle bgcolor="#A2B4D2">atomtömeg</td>
        <td align=middle bgcolor="#A2B4D2">képlet</td>
        <td align=middle bgcolor="#A2B4D2"> molekulatömeg</td>
        <td align=middle bgcolor="#A2B4D2">kcal/mól</td>
        <td align=middle bgcolor="#A2B4D2">kcal/g oxid</td>
    </tr>
    <tr>
        <td bgcolor="#E3E3C9">C</td>
        <td align=middle bgcolor="#E3E3C9">12</td>
        <td align=middle bgcolor="#E3E3C9">CO</td>
        <td align=middle bgcolor="#E3E3C9">28</td>
        <td align=middle bgcolor="#E3E3C9">26</td>
        <td align=middle bgcolor="#E3E3C9">0,9</td>
    </tr>
    <tr>
        <td bgcolor="#E3E3C9">C</td>
        <td align=middle bgcolor="#E3E3C9">12</td>
        <td align=middle bgcolor="#E3E3C9">CO<small>2</small></td>
        <td align=middle bgcolor="#E3E3C9">44</td>
        <td align=middle bgcolor="#E3E3C9">94</td>
        <td align=middle bgcolor="#E3E3C9">2,1</td>
    </tr>
    <tr>
        <td bgcolor="#E3E3C9">H</td>
        <td align=middle bgcolor="#E3E3C9">1</td>
        <td align=middle bgcolor="#E3E3C9">H<small>2</small>O</td>
        <td align=middle bgcolor="#E3E3C9">18</td>
        <td align=middle bgcolor="#E3E3C9">68,4</td>
        <td align=middle bgcolor="#E3E3C9">3,8</td>
    </tr>
    <tr>
        <td bgcolor="#E3E3C9">P</td>
        <td align=middle bgcolor="#E3E3C9">31</td>
        <td align=middle bgcolor="#E3E3C9">P<small>2</small>O<small>5</small></td>
        <td align=middle bgcolor="#E3E3C9">142</td>
        <td align=middle bgcolor="#E3E3C9">367</td>
        <td align=middle bgcolor="#E3E3C9">2,6</td>
    </tr>
    <tr>
        <td bgcolor="#E3E3C9">S</td>
        <td align=middle bgcolor="#E3E3C9">32</td>
        <td align=middle bgcolor="#E3E3C9">SO<small>2</small></td>
        <td align=middle bgcolor="#E3E3C9">64</td>
        <td align=middle bgcolor="#E3E3C9">71</td>
        <td align=middle bgcolor="#E3E3C9">1,1</td>
    </tr>
    <tr>
        <td bgcolor="#E3E3C9">Si</td>
        <td align=middle bgcolor="#E3E3C9">28</td>
        <td align=middle bgcolor="#E3E3C9">SiO<small>2</small></td>
        <td align=middle bgcolor="#E3E3C9">60</td>
        <td align=middle bgcolor="#E3E3C9">208</td>
        <td align=middle bgcolor="#E3E3C9">3,5</td>
    </tr>
    <tr>
        <td bgcolor="#E3E3C9">Al</td>
        <td align=middle bgcolor="#E3E3C9">27</td>
        <td align=middle bgcolor="#E3E3C9">Al<small>2</small>O<small>3</small></td>
        <td align=middle bgcolor="#E3E3C9">102</td>
        <td align=middle bgcolor="#E3E3C9">400</td>
        <td align=middle bgcolor="#E3E3C9">3,9</td>
    </tr>
    <tr>
        <td bgcolor="#E3E3C9">B</td>
        <td align=middle bgcolor="#E3E3C9">10,8</td>
        <td align=middle bgcolor="#E3E3C9">B<small>2</small>O<small>3</small></td>
        <td align=middle bgcolor="#E3E3C9">70</td>
        <td align=middle bgcolor="#E3E3C9">302</td>
        <td align=middle bgcolor="#E3E3C9">4,3</td>
    </tr>
    <tr>
        <td bgcolor="#E3E3C9">Be</td>
        <td align=middle bgcolor="#E3E3C9">9</td>
        <td align=middle bgcolor="#E3E3C9">BeO</td>
        <td align=middle bgcolor="#E3E3C9">25</td>
        <td align=middle bgcolor="#E3E3C9">142</td>
        <td align=middle bgcolor="#E3E3C9">5,7</td>
    </tr>
    <tr>
        <td bgcolor="#E3E3C9">Mg</td>
        <td align=middle bgcolor="#E3E3C9">24,3</td>
        <td align=middle bgcolor="#E3E3C9">MgO</td>
        <td align=middle bgcolor="#E3E3C9">40</td>
        <td align=middle bgcolor="#E3E3C9">144</td>
        <td align=middle bgcolor="#E3E3C9">3,6</td>
    </tr>
</table>
</BLOCKQUOTE>
<P ALIGN=JUSTIFY> A táblázat adatai alapján megállapítható, hogy a nemfémek közül a hidrogén 
a legjobb redukálószer, ezért elsősorban azok a szerves tüzelőanyagok részesülnek előnyben, 
amelyek összetételében sok hidrogénmolekula van. Az is jó, ha a tüzelőanyagmolekulák már 
eleve tartalmaznak valamennyi oxigént is,  mert kevesebb oxidálószer kell az égésükhöz (ez 
főként alacsony oxigéntartalmú oxidálószerek esetén fontos, mint a Ba(NO<small>3</small>)<small>2</small> vagy a KNO<small>3</small>). A 
szilícium  mint a szilikonok összetevője jöhet szóba az amatőr gyakorlatban. A fémek közül a 
berillium lenne a legjobb választás, de amatőrök számára csak az alumíniumnak, esetleg a 
magnéziumnak van jelentősége (ugyanilyen okokból nem írok pl. a berillium-hidridről, ami az 
egyik legjobb tüzelőanyag). A fémporok égése nagyon sok hővel jár, de sajnos a végtermékek 
szilárd halmazállapotú és elég nagy molekulatömegű fémoxidok. Ezért a fémadalékok különösen 
olyan oxidálószerekkel keverve hatékonyak, amelyek bomlásterméke gáznemű, amikor is egyidejűleg 
teljesül mindkét, rakétaüzemanyagokkal szemben támasztott alapvető követelmény: nagy térfogatú 
gázak és magas hőmérséklet.</p>

<P ALIGN=JUSTIFY> A <b>szén</b> egy könnyen beszerezhető tüzelőanyag, a lőporos üzemanyagok 
nélkülözhetetlen összetevője. Egy kissé higroszkópos, de ez nem befolyásolja felhasználhatóságát. 
A nagyobb problémát az őrlésekor keletkező nagyon finom és mindent befeketítő szénpor jelenti; 
emiatt hacsak lehet, érdemes kerülni a szenet tartalmazó üzemanyagok használatát.</p>

<P ALIGN=JUSTIFY> A <b>kén</b> szintén könnyen beszerezhető, a Zn/S üzemanyag alapüsszetevője, de kis százalékban a lőporos és 
akár egyes cukros hajtóanyagok összetételében is szerepel. Valamivel könnyebben begyújthatóvá teszi 
ezen üzemanyagokat, valamint növeli az égési sebességet és a 
<a class="link" href="#n">nyomáskitevőt</a>, csökkenti ellenben 
a fajlagos impulzust a nagy molekulatömegű  égésterméke (SO<small>2</small>) miatt.</p>

<P ALIGN=JUSTIFY> A <b>cukor</b> (C<small>12</small>H<small>22</small>O<small>11</small>) nagyon jó tüzelőanyag, mert molekulájában sok 
hidrogén és oxigén is található. További előnye, hogy viszonylag alcsony olvadáspontja 
(~200&deg;C) lehetővé teszi az oxidálószerekkel való egybeolvasztást, ami jobb minőségű 
hajtóanyagokat eredményez. Hátránya, hogy meglehetősen nedvszívó, ezért alkalmatlan szintén 
nedvszívó oxidálószerekkel alkotott üzemanyagokba (pl. NaNO<small>3</small>-al  egy állandóan nedves keveréket 
képez). Hátrányára válik az is, hogy olvadáspontja nagyon közel van a cukros üzemanyagok 
lobbanáspontjához, így a komponensek összeolvasztása veszélyes feladat. </p>

<P ALIGN=JUSTIFY> A <b>dextróz</b> (C<small>6</small>H<small>12</small>O<small>6</small>) vagy más néven glükóz általában a cukrot 
helyettesíti. A cukornál kevésbé nedvszívó és olvadáspontja is alacsonyabb 
(~160&deg;C), ami biztonságosabbá teszi az olvasztott üzemanyagok készítését. A 
dextrózos hajtóanyagok égési sebessége általában 40...50 %-al kisebb mint a hasonló 
cukros hajtóanyagoké, míg fajlagos impulzusuk megegyezik. Gyógyszertárban beszerezhető, 
viszonylag olcsó anyag.</p>

<P ALIGN=JUSTIFY> A <b>szorbitol</b> (C<small>6</small>H<small>14</small>O<small>6</small>) szintén a cukrot helyettesíti. A cukorhoz 
hasonlóan nedvszívó, olvadáspontja kb. 140&deg;C, igen biztonságos olvasztást tesz tehát 
lehetővé. A szorbitolos üzemanyagok fajlagos impulzusa a cukrosok szintjén van. Csakúgy 
mint a dextróz, megvásárolható gyógyszertárban.</p>

<P ALIGN=JUSTIFY> A különböző <b>polimerek</b> (PVC, polisztirol, pliuretán) két szempontból 
is előnyösek: egyrészt jó tüzelőanyagok, amelyek oldatban, vagy monomer formájában keverhetőek 
az oxidálószerekkel, másrészt egyben a kötőanyag szerepét is betöltik, ezért nagyon jó 
mechanikai tulajdonságú üzemanyagblokkok készíthetőek belőlük. További előnyük, hogy az oxidálószerekkel 
való összekeverésükhöz nem kell magas hőmérséklet, ami nagyon biztonságossá teszi a használatukat. 
A kompozit üzemanyagok nélkülözhetetlen összetevői. </p>

<P ALIGN=JUSTIFY> Az <b>alumínium</b> (nagyon finom por formájában) az energetikai jellemzők 
javítását szolgálja. A kompozit üzemanyagok elterjedt összetevője (kb. 15%), megemeli az 
égési hőmérsékletet és a fajlagos impulzust. Az amatőr rakétaépítésben problémát jelenthet, 
hogy a nagy sebességgel kiáramló szilárd alumínium-oxid részecskék nagyon koptatják a fúvókát. További hátrányt jelent, 
hogy a magas alumíniumtartalom igen nehezen begyújthatóvá teszi az amúgy is nehezen gyúló 
kompozitokat. A rakétaüzemanyagba felhasználható alumíniumpor festékboltokban "kályhaezüst" 
vagy "bronzpor" néven fut.</p>

<P ALIGN=JUSTIFY> További amatőr tüzelőanyagok a különböző <b> epoxygyanták </b>(~C<small>16</small>H<small>26</small>O<small>4</small>), 
a <b> szilikon alapú ragasztóanyagok</b>, a<b> nitrolakk</b>(~&nbsp;C<small>6</small>H<small>8</small>N<small>2</small>O<small>9</small>), 
a<b> sellakk</b> (C<small>14</small>H<small>26</small>O<small>6</small>), a<b> kolofónium</b> 
(C<small>20</small>H<small>30</small>O<small>2</small>),  a<b> lenolaj</b> (C<small>16</small>H<small>26</small>O<small>3</small>), a<b> bitumen </b>
(C<small>84</small>H<small>11</small>O<small>3</small>NS),  az <b>urotropin</b> (C<small>6</small>H<small>12</small>N<small>4</small>), 
a <b> nátrium-benzoát</b> (NaC<small>7</small>H<small>5</small>O<small>2</small>) 
</b> stb... Ezek mind könnyen beszerezhetőek és igen változatos  üzemanyagok előállítását 
teszik lehetővé. </p>

<P>&nbsp;</p>
<H3><A NAME="curingagents"></A>Kötőanyagok</H3>

<P ALIGN=JUSTIFY>  A rakétaüzemanyagok mechanikai tulajdonságait hivatottak javítani, ami 
nagyon fontos a minőségi rakétamotrok előállításánál. Por alakú üzemanyagot használva ugyanis 
az egyetlen tömörítési mód a préselés, ez pedig szinte kizárólagosan hátulégős motrok készítését 
teszi lehetővé. A kotőanyagok összetartják az üzemanyagot, így különböző formájú üzemanyagblokkok 
készíthetőek, ezáltal lehetővé válik a tolóerőgörbének az égési felülettel való  tetszés 
szerinti változtatása. </p>

<P ALIGN=JUSTIFY>A <b>dextrin</b> a lőporos hajtóanyagok összetételében szerepel (2-3%), 
vízben oldódik és  a nedves préselés során összeragasztja a lőport. Száradás után egy kőkemény 
lőportömb keletkezik, amelybe akár kisebb furat is készíthető a repedés veszélye nélkül. 
Dextrint legkönnyebb keményítőből előállítani, hőbontással (100-150&deg;C egy-két óráig a 
sütőben).</p>

<P ALIGN=JUSTIFY>A tüzelőanyagoknál említett <b>polimerek</b> a kompozit hajtóanyagok 
kötőanyagai (és egyben tüzelőanyagai). Nagyon jó mechanikai tulajdonságú  üzemanyagokat 
lehet készíteni belőlük, amelyek nagy nyomásgradienst kibírnak. Mechanikai szempontból 
legjobb lenne polibutadién típusú, igen rugalmas polimereket használni,  energetikai 
szempontból pedig poliuretán típusúakat, amelyek oxigént is tartalmaznak, valamint nem 
túl viszkózusak. Még jobbak a speciális, magas energiatartalmú kötőanyagok (pl. GAP, 
glicidil-azid-polimer), amelyek direkt erre a célra lettek kifejlesztve, de ezeket nem 
lehet beszerezni.  Amatőr rakétákba maradnak tehát a gyengébb  minőségű kötőanyagok: az 
<b> epoxygyanták, a sellak, nitrolakk, kolofónium, lenolaj, bitumen</b> és a <b>szilikon 
alapú ragasztóanyagok</b>.</p>

<P>&nbsp;</p>
<H3><A NAME="additives"></A>Egyéb adalékanyagok</H3>

<P ALIGN=JUSTIFY> Az "igazi" rakétaüzemanyagok sokféle adalékanyagot tartalmazhatnak, 
amatőr szinten azonban csak a <b>katalizátoroknak </b>van jelentőségük. Ezek az égési 
sebességet növelik, általában az oxidálószer bomlását elősegítve. Mivel a perklorátos  
üzemanyagok égési sebesége igen nagy, katalizátorokat kizárólag a nitrátos keverékekhez 
szükséges adagolni (2-5 %). A nitrátok bomlását leginkább a különböző fémoxidok segítik 
elő (vas-, réz-, króm-oxid), ezek közül a <b>vörös vasoxid</b> (Fe<small>2</small>O<small>3</small>) és a <b>zöld 
króm-oxid</b> (Cr<small>2</small>O<small>3</small>) elterjedtebb. Mindkettő megvásárolható festékboltban. </p>

<P ALIGN=JUSTIFY> A világos színű hajtóanyagokhoz szokás 0,5-1 % grafitot vagy más <b>fekete 
színezéket</b> keverni, a hősugárzás megakadályozása érdekében (mivel ez a még nem égő 
üzemanyagrész idő előtti termikus bomlását idézheti elő). Ennek jelentősége csak a 
nagy rakétamotrok esetében van és nem tárgya ennek a weblapnak.</p>

<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>
<P>&nbsp;</p>

</BODY>



<!-- Mirrored from brocketry.cabspace.com/files/pages_hu/propellant_chemistry.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>