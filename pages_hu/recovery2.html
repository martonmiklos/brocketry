<HTML>


<!-- Mirrored from brocketry.cabspace.com/files/pages_hu/recovery2.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
  <TITLE>BRocketry/ejtöernyö/kioldás </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Az ejtőernyő kioldása</H2>
  <a class="decor"></a><A class="link" href="#phases"> A repülés szakaszai</a>
  <a class="decor">|<a class="decor"></a><A class="link" href="#timer"> Időzítéses kioldás</a>
  <a class="decor">| </a><A class="link" href="#altimeter">Magasságmérős kioldás</a> 

<p>&nbsp;</p>

 <table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../recovery/updown.gif"></td>

</tr>
<tr>
	<td align="middle"><a class="graph"><b>1. Ábra: </b>A repülés <br>szakaszai</a></td>
</tr>
</table>      

<a class="kicsi">&nbsp;<br></a>
<a name="phases" class="alcim">A repülés szakaszai</a>

<p align="justify">Egy hatékony ejtőernyőrendeszer tervezése és építése először is rakétánk rövid repülésének 
a minél behatóbb megértését feltételezi. A modellrakéták repülése a  mellékelt ábrán is 
látható fontosabb mozzanatokra osztható: </p>
<ol>
<li><p align="justify"> az elindulást követő néhány másodpercben a motor tolóereje hajtja 
előre a rakétát. Ez a szakasz általában igen rövid (0.5&nbsp;-&nbsp;3&nbsp;s), a rakétamotrok rövid 
üzemidejéből adódóan. Léteznek kisméretű kompozit motorok, amelyek 7&nbsp;-&nbsp;10&nbsp;s hosszan is 
képesek tolóerőt szolgáltatni, de ez jellemzően nem amatőr ketegória. Ebben a szakaszban 
a rakéta folyamatosan gyorsul amíg a tolóerő tart illetve míg a légellenállás és gravitáció 
összege nagyobb nem lesz a tolóerőnél. A gyorsulás az indulás első pillanataiban a legnagyobb, 
a jellemző gyorsulási értékek 5&nbsp;-&nbsp;15&nbsp;g közé tehetőek. </p></li>

<li><p align="justify"> az üzemanyag elfogytával a rakéta tovább halad felfele amíg a lendülete 
el nem fogy. Ebben a szakaszban a rakéta  akár háromszor nagyobb távot 
is megtehet, mint az első szakaszban. Rögtön a tolóerő megszűnte után igen magasak a lassulási értékek
(5&nbsp;-&nbsp;10&nbsp;g de akár még nagyobb is), mivel nagy sebességeknél nagyon nagy a rakétára ható, 
légellenállás okozta fékezőerő.</p></li>
 
<li><p align="justify">amikor a gravitáció és a légellenállás teljesen felemészti lendületet, 
a rakéta eléri pályája csúcsát, itt visszafordul és a gravitáció hatására lefele kezd 
zuhanni. Ez az a pont, ahol az ejtőernyő ki kellene oldódjon, mert itt a legkisebb a rakéta 
sebessége. Ha túl korán történik a kioldás, a rakétánk nem éri el a maximális magasságot, 
ha túl későn, lehet hogy a földbe csapódik. Fennáll az a veszély is, hogy nagy sebességen 
történő kioldásnál az ernyő nem bírja meg a hirtelen sokkot és elszakad valamelyik része. </p></li>

 <li><p align="justify"> az utolsó szakasz az ejtőernyős süllyedés, már amennyiben az ejtőernyő 
 időben kinyílt. Ilyenkor az egyetlen fennálló veszély az, hogy a rakéta elsodródik a széllel és 
 elveszítjük.</p></li>
</ol>

<p align=justify>A legnagyobb nehézséget a pálya legmagasabb pontjának meghatározása jelenti. 
Kétféle megközelítés létezik a kioldás pontjának meghatározására. Az első eljárás az egyszerűbb, 
viszont pontatlanabb: szimulációval ki kell számolni a motor kiégése és a legmagasabb pont 
elérése közti időt, majd egy beépített időzítő segítségével kioldani az ernyőt a kiszámított 
pillanatban. A módszer nem a legpontosabb, mivel a szimulációk gyakran nem tükrözik a valóságot, 
így megeshet, hogy az időzítő nem a tetőponton oldja ki az ejtőernyőt. Legtöbb esetben azonban 
elfogadható ez a pontosság, mivel a legmagasabb pont környékén a rakéta igen lassan mozog (az utolsó 5 m 
megtételéhez kb. 1 másodpercre van szüksége), 1&nbsp;-&nbsp;2 másodperc eltérés tehát nem határoz túl sokat. 
A másik megközelítés szerint valamilyen módon a magasságot kell mérni sűrű időközönként és 
amint csökkenni kezd az értéke, kioldani az ernyőt. A magasság helyett lehet nyomást vagy 
sebességet is mérni, mivel ezek kapcsolatban állnak egymással. Ezt a megközelítést nehezíti, 
hogy mindenik esetben műszeres megoldásról van szó, mivel az említett paramétereket valmivel 
mérni kell.</p>

<a class="kicsi">&nbsp;<br></a>
<a name="timer" class="alcim">Az időzítő (késleltető)</a>

<p align=justify><em>A pirotechnikai időzítőtöltet </em>használata a legegyszerűbb 
(és kis rakéták esetén talán az egyetlen alkalmazható) megoldás. Ez egy lassan égő keverék, 
amely a motorban az üzemanyag és a kidobótöltet között helyezkedik el. Anyaga lehet lassított 
égésű üzemanyag, pl. KNO<small>3</small> és szén 1:1 arányú keveréke. 
Lőporos motrokba megfelel KNO<small>3</small>/dextróz 1:1 keveréke is, amely azonos nyomáson sokkal lassabban 
ég, mint a lőporos üzemanyagok. "Cukros" üzemanyagokkal KNO<small>3</small>/epoxy időzítőt szokás használni, 
ez igen lassan ég a cukros motrok magas nyomásán is, így kevés kell belőle. Nem feltétlenül szükséges, de jó, ha az 
időzítőtöltet égése jó sok füsttel jár, mert így nyomon követhető a rakéta a motor leállta 
után is. Kis motorátmérők esetén a késleltetőtöltet az üzemanyag fölé, ennek folytatásába 
van préselve és a motor teljes keresztmetszetét kitölti. Az időzítőt egy középen átlyukasztott 
kartonkarikával szokás lezárni, ez után következik majd a kidobótöltet, amely rendszerint 
0.3&nbsp;-&nbsp;0.5&nbsp;g feketelőpor.  A kidobótöltetet nem kell préselni, hogy megfelelően gyors 
legyen az égése. Hogy ne hulljon ki a kidobótöltet, a motrot egyszerűen egy papírkarikával zárjuk 
le felülről. A papírkarika átmérője valamivel nagyobb kell legyen a motor belső átmérőjénél, így ha 
a motor töltésére használt présrúdal a motorba nyomjuk, megszorul benne. A papírkarikát olyan mélyen kell 
csak belenyomni a motorba, hogy a kidobótöltet még szabadon mozoghasson alatta (a motrot megrázva zörgés 
kell kihallatszódjon). 

<table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../recovery/pyrotimer.gif"></td>

</tr>
<tr>
	<td align="middle"><a class="graph"><b>2. Ábra: </b>Késleltető- és kidobótöltettel ellátott lőporos motor működésének fázisai</a></td>
</tr>
</table>  

<p align=justify>A mellékelt ábrán egy hátulégős, késleltető- és kidobótöltettel ellátott lőporos kismotor 
működésének fázisai láthatóak. Begyújtás után az égés kiterjed az üzemanyag teljes égési felületére és 
 afúvókán kiáramló égéstermékek tolóerőt termelnek. Ekkor van a rakéta a repülés <A class="link" href="#phases">1. szakaszában</a>. 
 Amikor elfogy az üzemanyag, az égés átterjed a késleltetőtöltetre. Ekkor a motor nyomása leesik, a tolóerő 
 gyakorlatilag megszűnik, a rakéta pedig tehetetlenségénél fogva megy felfele (<A class="link" href="#phases">2. szakasz</a>). 
 Miután az időzítőtöltet is mind elégett, a papírkarika lyukán keresztül a láng begyújtja a kidobótöltetet. 
 A kidobótöltet hirtelen fejlesztett gázai hivatottak kinyomni a motor fölött elhelyezkedő ejtőernyőt 
 a rakéta törzséből (jó tervezés esetén ez a pillanat  <A class="link" href="#phases"> 
 repülés 3. szakaszában</a> kellene bekövetkezzen). </p>

<p align=justify> A késleltetőtöltet bepréselte után felmerülhet a kérdés, hogy mi is tartja meg felülről az 
üzemanyagtömböt, hiszen a motor mechanikai szempontból jóformán lezáratlan marad. A válasz egyszerű: 
a lőporos motrok üzemi nyomása alacsonyabb, semhogy a motor nyitott végén ki tudná nyomni a bepréselt üzemanyagtömböt. 
Változhat azonban a helyzet nagyobb nyomáson üzemelő (pl. cukros vagy kompozit) motroknál, illetve agyobb motorátmérők esetén, 
amikor is az égéstér nyomása nagyobb mint az üzemanyagtömböt fogva tartó surlódási erő. Ilyen esetekben 
a motor felül leszűkül és késleltető egy szűkített átmérőjű részbe kerül. Így egyrészt 
 kevesebbet kell használni belőle, másrészt meg biztosan nem fogja kilőni a nyomás az üzemanyagot a motorból. 
 Természetesen a kidobótöltet is a szűkített részben lesz, a  számára kialakított üregben
  (részletes leírás a <a class="link" href="motor.html" >motrok </a>építésénél). 

<p align=justify>A késleltetőtöltet használatának kétségkívüli előnye, hogy rendkívül egyszerű 
és mindenféle segédberendezés nélkül begyújtja a kidobótöltetet. Hátránya, hogy csak egyféle 
ejtőernyőelrendezést tesz lehetővé, valamint az, hogy előre tudnunk kell a rakétánk majdani 
jellemzőit a töltet mennyiségének (az időzítés hosszának) meghatározása érdekében. A 
kereskedelemben kapható mortok általában többféle időzítéssel kerülnek forgalomba, így 
kiválaszthatjuk a számunkra megfelelő tolóerő/időzítés párost. </p>

<p align=justify><em><b>Az elektromos időzítő</em></b> használata nagyobb rakétáknál válik 
lehetségessé, ahol a törzs átmérője elég nagy, hogy beleférjen az áramkör, illetve a motor 
elég erős ahhoz, hogy az áramkör/elemek/gyújtó képviselte plusz tömeg ne jelentsen gondot. 
Az időzítő akár néhány gombelemről is működtethető és elég ha 3....10 s tartományban 
állítható. Az időzítő "élesítését" egy gravitációs kapcsoló végzi el, amely a tolóerő 
megszűntekor előremozdul és bezárja az áramkört. </p>
<img src="../underwork/underwork.gif"> 

<p align=justify>&nbsp; </p>
<p align=justify>&nbsp;</p>

</BODY>

<!-- Mirrored from brocketry.cabspace.com/files/pages_hu/recovery2.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>
