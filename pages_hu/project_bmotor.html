
<HTML>



<!-- Mirrored from brocketry.cabspace.com/files/pages_hu/project_bmotor.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
<HEAD>
  <TITLE>BRocketry/tervrajzok/B-motor </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #CE1818; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2>A "B-motor"</H2>
<p>&nbsp;</p>


Az itt következő motor a  <a href="aaa.htm">C motrokhoz</a> nagyon hasonló felépítésű. 
 A motor fala csomagolópapírból míg a fúvóka gipszből készül és üzemanyagként szintén a K66 
 keveréket használja. A motor méretei a szabványos B-kategóriás motrokéval azonos (18x70 mm), 
 összimpulzus szerint szintén B kategóriába esik (kb. 4 Ns).  A motor felépítése és 
 méretei a mellékelt ábrán láthatóak. A <i><b>C1</b></i> motorhoz képest a különbség csupán annyi, hogy a 
 feleannyi üzemanyagot használ, így rövidebb az égési ideje és az összimpulzusa. Egy kis eltérés 
 van a fúvóka felépítésében is, az egyszerűbb és gyorsabb előállítás kedvéért elmarad a 
 divergens rész kialakítása. A B-motor, mint azt sejteni lehet, nem egy teljesítménybajnok, 
 de kisebb rakéták röptetésére kiváló, valamint fúvókakísérletekre  is alkalmas, mivel kevés 
 üzemanyagot használ. Ez utóbbi meglehetősen fontos szempont lehet az amatőr gyakorlatban, 
 hiszen az alapanyagok beszerzése nem mindig problémamentes. Ha pedig már van 18 mm-es 
 motorfoglalattal ellátott rakétánk, akkor az egyaránt használható <b>B</b> illetve 
 <b>C</b> motrokkal.</p>
 
<table border="0" cellpadding="5" cellspacing="0" >
<tr>
       <td><img border="1" hspace="5" vspace="0"  src="../project/bmotor.gif"></td>
	   <td align="left"><a class="graph"><b>1. Ábra:</b> <br>B motor <br>tervrajza (méretek<br> mm-ben).  </a></td>
</tr>
</table>
<p align="justify"><em><b>A motorköpeny</em></b> csomagolópapírból készül amit vízüveges 
CMC-vel ragasztunk össze. A csomagolópapír a papírtasakok készítéséhez is használt, barna 
színű, meglehetősen erős papír, valamivel vastagabb a nyomtatópapírnál. Természetesen a 
nyomtatópapír is megfelel a célnak, csupán picit nehezebb lesz a motor mert a nyomtatópapír 
fajsúlya valamivel nagyobb mint a csomagolópapíré. A CMC tapétragasztó, 
bármely háztartási boltban beszerezhető és rakétamotrok készítésére kiváló. A 
csomagolópapírból 7 cm széles és kb. 50 cm hosszú csíkot vágunk 
és teljes felületét bekenjük ragasztóval, kivéve az első néhány centimétert, hogy ne ragadjon 
a sablonra. Sablonként egy 15 mm külső átmérőjű rudat használunk. Ha a rúd fából van, tanácsos 
háztartási fóliával becsavarni mielőtt rátekernénk a papírcsíkot, így az nem fog ráragadni. 
A beragasztózott papírcsíkot a <a href="body.htm">rakétatest</a> oldalon leírt 
papírcsőkészítési metódus szerint eljárva csavarjuk a rúdra. Igyekezzünk minél 
szorosabban és pontosabban csavarni. A papírcsövek teljes kiszáradásához legalább egy nap 
szükséges szobahőmérsékleten. Kiszáradás után a papírcső külső átmérője 18 mm kell legyen.  </p>

<p align="justify"><em><b>A fúvóka</em></b> gipszből készül, ami nagyon kopik, de működik és 
ez a lényeg "kezdő" motrok esetében. A fúvóka egy konvergens résszel 
ellátott 13 mm hosszú dugó, méretei a baloldali ábrán láthatóak. Elkészítéséhez szükséges 
C-motrok  fúvókájához is használt konvergens sablon, azaz a fúvóka negatívja, amely segítségével 
kialakítjuk a megfelelő formát. A sablon  méretei a mellékelt ábrán vannak feltüntetve.
<img border="1" align="right" src="../project/bsablon.gif" alt="fúvókanegatív">
Előbb a fúvókanegatív konvergens részét helyezzük a papírcsőbe és 57 mm mélyen rögzítjük. 
Tanácsos a negatívot kissé beolajozni, így később könnyedén eltávolíthatóak mert nem tapad 
túlságosan a gipszhez. Ugyanezt a célt szolgálja a negatív végének befűrészelése is, amely 
lehetővé teszi, hogy egy csvarhúzóval megforgassuk a sablont, így segítve elő a gipsztől 
való elválást. Gipszporból vízzel puha pasztát keverünk, amit a papírcsövek végébe 
tömünk. Jó igyekezni, mert a gipsz néhány perc alatt megszilárdul. Lényeges, 
hogy a papírcsövek ne legyenek teljesen kiszáradva amikor a gipszet belenyomkodjuk, mivel 
száradás közben a papírcső kissá összehúzódik és megszorítja 
a gipszdugót. Így biztosan nem fordul elő, hogy a fúvókát kilőné a motor nyomása. A gipsz 
20 - 30 perc alatt eléggé megkeményedik ahhoz, hogy kényelmesen ki tudjuk alakítani a fúvóka 
furatát. A negatívot legkönnyebben ugy távolíthatjuk el, hogy csavarhúzóval megforgatjuk, 
majd kikoppantjuk a papírcsőből. Egy 2,5 mm-es fúróval óvatosan átfúrjuk a gipszdugót, 
ügyelve, hogy minél inkább középen legyen a lyuk. Az így elkészített motorköpenyeket kb. 
egy napig szárítjuk mielőtt az üzemanyagot belepréselnénk.  </p>
<table border="0" cellpadding="0" cellspacing="0" width="100%" >


<p align="justify"><em><b>Az üzemanyag</em></b>  66% KNO3-ból, 
23% szénből és 11% kénből készül (én egyszerűen K66-nak hívom). Készítése a 
<a href="heterogene.htm#preparation">lőporos üzemanyagoknál</a> leírt módon történik. 
Fontos, hogy nagyon finomra legyen őrölve, különben nem fog elég gyorsan égni. Az üzemanyag 
1.6 g/cm<sup>3</sup> környékére préselve kerül a motorba. A motorba 
töltés előtt a K66-ot kissé megnedvesítjük egészségügyi szesszel (kb. 5-6% szesz kell bele). 
A nedves K66-ot bátran lehet préselni, mert nem áll fenn a begyúlás veszélye. </p>
</tr>
</table>

<p align="justify"><em><b>A késleltető és kidobótöltet:</em></b> késleltetőként KNO3:dextróz 
2:1 arányú keverékét használjuk, ugyanúgy 1,6 g/cm<sup>3</sup>-re tömörítve, mint az üzemanyag. 
Az ábrán látható 5 mm hosszan préselt késleltető kb 3 másodperc időzítést
eredményez. Kidobótöltetként 0,3 g préseletlen feketelőport (összetétel: 75/15/10 KNO3/C/S) 
 használunk. A lőpor helyett használhatunk 0,4 g préseletlen K66-ot is. A kidobótöltet 
 kihullását megakadályozandó, a motrot egy 18 mm-es átmérőjű papírkarikával zárjuk le, 
 amelyet a motor végébe tolunk az üzemanyag betöltéséhez használt présrúd segítségével. </p>

<p align="justify"><em><b>Az üzemanyag betöltése:</em></b> 
<img align="right" src="../project/ramming1.gif" width="222" height="346" border="1" alt="motortöltés"> 
 A préselést kétféleképpen 
végezhetjük el. Ha van rá módunk, jobb egy hidraulikus prés 
segítségével sajtolni a motorba az üzemanyagot, ehhez azonban szükséges egy prés. Hidraulikus 
préssel akár 1,7 g/cm<sup>3</sup>-re is tömöríthetjük a hajtóanyagot, ráadásul igen 
egyenletesen. Az egyszerűbb megoldás az üzemanyagot kalapáccsal döngölni  a motorba: lassan 
adagolva és jó erősen döngölve csaknem azt az eredményt érhetjük el, mint a hidraulikus 
préssel. A kalapácsos módszer jellemzően 1,5 - 1,6 g/cm<sup>3</sup> fajsúlyhoz vezet. 
Mindkét esetben lényeges, hogy az üzemanyag nedves legyen a préselés során. A B-motorba 
7 g K66 szükséges, ez préselés után ~25 mm hosszú tömböt eredményez a motorban.</p>

<p align="justify">A préselést úgy kell végezni, hogy egyben kialakítsuk a csatornát a motor 
közepében. Erre a célra egy 2.5 mm átmérőjű töltőtüske szükséges , amit egy csutakba illesztünk 
úgy, hogy 23 mm kilógjon belőle. A töltőtüske kiálló végére ráillesztjük az előre elkészített 
motorhüvelyt, így ez a motor belsejébe 10 mm-re fog belógni. A présrúd egy 14 mm-es fából készült 
rúd, amelynek egyik végébe egy 20 mm hosszú 4 mm átmérőjű furatot alakítunk ki. Szükséges 
ezen kívül egy másik présrúd is, furat nélkül. Ezt akkor használjuk, ha az üzemanyag szintje 
már magasabb mint a töltőtüske belógó része. Tanácsos a présrudak végét szigetelőszalaggal jó erősen 
körbetekerni, hogy ne menjen szét a kalapálás során. </p>

<p align="justify"><font color="#d71101"><b>Figyelem! A K66 tömörítése nem teljesen 
veszélytelen, ám a biztonsági előírásokat betartva ezt a veszélyt csökkenteni lehet. Soha 
ne végezzük a préselést szárazon, mindig legyen kellően megnedvesítve az üzemanyag. A 
nedves K66 is ég (és zárt térben robban), de nedvesen sokkal kisebb a begyulladás valószínűsége. 
Soha ne használjunk acélból vagy vasból készült préseszközöket, mert ezek szikrát képezhetnek. 
Használjunk keményfa- vagy bronzeszközöket és viseljünk védőfelszerelést a préselés során.
</b></font></p>

<p align="justify">Préselés után kihúzzuk a furatból a töltőtüskét (ha fából van, csak 
óvatosan, mert könnyen beletörik, a préselt özemanyag ugyanis nagyon szorosan fogja tartani). 
Ezután a motrot ki kell szárítani. Ha a préseléshez alkoholt használtunk, 40-50 &deg;C-on 
egy napig szárítjuk. Amennyiben alkohol helyett vízzel préseltünk, még hosszabb ideig 
hagyjuk száradni. A kiszáradt motrokat száraz helyen tároljuk (pl. pezsgőtabbletta doboza).</p>

<p align="justify"><b>Begyújtás:</b> Mint a lőporos motrok általában, ez a motor is nagyon 
könnyen begyújtható, <a class="link" href="ignition3.html#fuse">gyújtózsinór</a> vagy <a class="link" href="ignition3.html#electric">
egyszerű elektromos gyújtás</a> tökéletesen megfelel a célnak. Ez utóbbi esetén tanácsos 
az ellenállást az üzemanyagcsatorna végéig benyomni, hogy az égés minél bennebbről kezdődjön. 
Tilos a furatba bármilyen a K66-nál energikusabb gyújtóanyagot tölteni, mert a hirtelen fejlődő 
nyomás elrepesztheti ay üzemanyagtömböt, ami motorrobbanáshoz vezethet. </p>

<p align="justify"><b>Teljesítményadatok:</b> sajnos nem állnak rendelkezésemre mérőpados 
eredmények, így a következő adatok fenntartással kezelendőek. Az B-motor ~4 N tolóerejű 
és max. 1 sec az égési ideje.  A motrot maximum 100 g induló tömegű rakétával próbáltam, 
nem ment túl magasra (talán 50-60 m) de egész jól startolt. </p>


<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/project_cmotor.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
</HTML>
