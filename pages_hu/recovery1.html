<HTML>

<!-- Mirrored from brocketry.cabspace.com/files/pages_hu/recovery1.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>

<TITLE>BRocketry/rakétaépítés/ejtöernyö </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Az ejtőernyő</H2>
  <a class="decor"></a><A class="link" href="#form"> Milyet?</a>
  <a class="decor">|<a class="decor"></a><A class="link" href="#material"> Miből?</a>
  <a class="decor">| </a><A class="link" href="#size">Mekkorát?</a> 
  <a class="decor">| </a><A class="link" href="#packing">Hajtogatás</a>
  <a class="decor">| </a><A class="link" href="#streamer">A streamer</a>
<p>&nbsp;</p>

<p align=justify>Két igazán nagy kihívás van az amatőr rakétázásban és mindkettő valamilyen 
módon a gravitáció leküzdésével kapcsolatos. Az egyik nagy feladat egy megfelelően erős motor 
építése, amely képes felvinni a rakétát a magasba. A második nagy kihívást egy megbízható 
fékezőrendszer  kidolgozása jelenti, amely épségben visszahozza rakétánkat a földre. 
Aki próbált már valaha is házilag rakétát építeni, tudja, hogy a rakétát talán problémásabb 
sérülések nélkül visszahozni a magasból, mint oda felküldeni. A következőkben néhány 
olyan megoldás leírása található, amelyek garantálják a rakéta biztonságos földetérését. </p>

<p align=justify>Az ejtőernyő használata kétségkívül a rakéták fékezésének legelterjedtebb 
módja, a megoldás egyszerűsége és hatékonysága miatt. Viszonylag kis méretű (és tömegű) 
ejtőernyő képes  a rakétát "biztonságos" sebességre lassítani, amelynél a becsapódás 
már nem okoz károsodást benne. Az ejtőernyő használatának más előnye is van: egy élénk színre 
festett ejtőernyő igen hasznosnak bizonyulhat ha rakétánkat szem elől tévesztettük, és ekkor 
még nem is említettük a kidobótöltet könnyen észrevehető füstfelhőjét.</p>

<a class="kicsi">&nbsp;<br></a>
<a name="form" class="alcim">Az ejtőernyő alakja</a>

<p align=justify><em><b> </em></b> Az ejtőernyőnek gyakorlatilag bármilyen sokszög alakja 
lehet a négyzettel kezdődően, lehet hatszög, nyolcszög, tizenhatszög...de akár kör is. Túl sokszögűre 
gyártani fölösleges, mert csak nő a szükséges kötelek száma, az ernyő bonyolultsága és tömege, 
hatékonysága ellenben nem változik számottevően. Ajánlatos az ernyő kupolájának közepébe 
egy lyukat vágni, ezáltal stabilabb süllyedés érhető el (kevésbé himbálózik, egyenesebb 
vonalban süllyed és kevésbé hajlamos a sodródásra). A lyuk felülete kb. az ernyő teljes 
felületének egytizede kell legyen. Az <i>1. Ábra</i> néhány egyszerűen elkészíthető kedvelt 
kupolatípust ábrázol.</p>

<table border="0" cellpadding="6" cellspacing="0" >
<tr>
    <td><img border="1" hspace="6" vspace="4" src="../recovery/shapehu.gif"></td>
	<td align="left"><a class="graph"><b>1. Ábra: </b><br>A legnépszerűbb<br> kupolatípusok</a></td>
</tr>
</table>
 
<p align=justify>Legegyszerűbb a négyzet alakú ejtőernyőt elkészíteni, de ez nem 
a leghatékonyabb megoldás. Ajánlatosabb a kupolát hat- vagy nyolcszögűre, vagy éppen kör alakúra 
gyártani. Kedvelt típus a kereszternyő is, amely valamivel stabilabb, kevésbé himbálózó 
süllyedést biztosít és szintén könnyen elkészíthető. A kereszternyőbe nem kell lyukat vágni, 
meglehetősen stabil anélkül is. Paraboloid (vagy szemiellipszoid) alakú ernyőt készíteni valamivel 
munkásabb feladat, mivel csak az ábrán látható részek összevarrásával tudjuk kialakítani a 
megfelelő formát. Kis méreteknél gondot jelenthet a lyuk készítése is a paraboloid ernyő 
közepébe, mert éppen itt kell jól megerősíteni a varrást.</p>

<a class="kicsi">&nbsp;<br></a>
<a name="material" class="alcim">Az ejtőernyőkupola anyaga</a>

<p align=justify>Az ejtőernyőt legjobb lenne síklóernyő-anyagból készíteni, de
ennek hiányában bármilyen kis fajsúlyú textília megfelel. Sátoranyag, esőernyő vagy selyeming, 
de éppen egy neylonzacskó is felhasználható. Láttam már háztartási fóliából (folpack) készített 
ejtőernyőt is. Jó ha a felhasznált textília sűrű szövésű, hogy kevés levegőt engedjen át,
ez de nem meghatározó tényező. A tapasztalat azt mutatja, hogy az ejtőernyő hatásfoka 
meglehetősen kevéssé függ a felhasznált anyag légáteresztő képességétől, persze csak egy 
bizonyos határig. Legegyszerűbb, ha a rendelkezésre álló textíliák közül kiválasztjuk a legkisebb 
fajsúlyút. Figyelembe vehetjük azt is, hogy a műanayag kupolák a kidobótöltet hőjétől helyileg 
megolvadhatnak. Ezért pl. egy nagy rakét többször is felhasználható ejtőernyőjét mindenképp érdemes 
valamilyen "rendesebb" textíliából készíteni. </p>

<a class="kicsi">&nbsp;<br></a>
<a name="size" class="alcim">Az ejtőernyő mérete</a>

<p align=justify> Mivel a rakétázásban az indulási tömeg rendszerint meghatározó tényező, általában az a legkisebb méretű 
ernyő készítése a cél, amely még kellőképpen le tudja lassítani a rakétát. Ehhez elsősorban azt lenne 
jó tudni, hogy melyik az a sebesség, amelyet még elvisel a rakétánk földetéréskor (természetesen anélkül, hogy 
megsérülne), mert ez alapján már ki lehet számolni a szükséges kupolaméretet. A sebesség 
becsléséhez segítséget nyújthat a következő táblázat:</p>

<BLOCKQUOTE>
<table cellspacing="1" cellpadding="3" border="0">
<tr>
       <td align="middle" bgcolor="#E3E3C9"><b>sebesség <br>(m/s)</b></td>
       <td valign="top" align="middle" bgcolor="#E3E3C9"><b>süllyedés típusa </b></td>
       <td valign="top" align="middle" bgcolor="#E3E3C9"><b>megjegyzés</b></td>
</tr>
<tr>
       <td align="middle" bgcolor="#E3E3C9">2 - 5</td>
       <td bgcolor="#E3E3C9">&nbsp;síkló ereszkedés</td>
       <td bgcolor="#E3E3C9">Az ernyő valósággal elcsúszik a levegőn, könnyen sodródik. 
	   Az ernyős  kategóriában <br> induló rakétákra jellemző, ahol a minél későbbi földetérés a cél.</td>
</tr>
<tr>
       <td align="middle" bgcolor="#E3E3C9">5 - 7</td>
       <td  bgcolor="#E3E3C9">&nbsp;himbálózó ereszkedés&nbsp;</td>
       <td bgcolor="#E3E3C9">Ez a rakéták nagy részére jellemző "normális" süllyedési 
	   sebesség, amely még nem <br> veszélyesen, de már eléggé gyors.</td>
</tr>
<tr>
       <td align="middle" bgcolor="#E3E3C9">7 - 10</td>
       <td  bgcolor="#E3E3C9">&nbsp;zuhanó ereszkedés</td>
       <td bgcolor="#E3E3C9">Meglehetősen gyors, szinte egyenes vonalú  süllyedés, streameres 
	   rakétákra jellemző. <br>Ilyen sebességű földetérésnél már károsodhatnak a sérülékeny részek, pl. a 
	   szárnyak.</td>
</tr>
</table>
</BLOCKQUOTE>

<p align=justify>Ha már kiválasztottuk a sebességet, az adott rakétához szükséges ejtőernyőméretet legkönnyebb 
rakétás szimulátor programokkal meghatározni, mint  <A class="link" HREF="links.html#software">RockSim</A>, 
<A class="link" HREF="links.htm#download">RR-szimul </A>vagy mások. Ha nem áll rendenlkezésünkre ezen programok valamelyike, 
akkor a következő képlettel számítható ki a szükséges ernyőfelület: </p>
<pre></pre>
 <table cellspacing="2" cellpadding="2" border="0" >
 <tr>
       <td width="30%"></td>
       <td ><img src="../recovery/formula.gif" alt="a szükséges felület kiszámítása"></td>
</tr>
</table>
<UL>
  <LI> A - az ernyő felülete [m<sup>2</sup>] 
  <LI> v - a süllyedési sebesség [m/s]
  <LI> g - gravitációs gyorsulás [m/s<sup>2</sup>] - 9.81 m/s<sup>2</sup>
  <LI> m - a süllyedő tömeg [kg] - az ernyő + rakéta tömege
  <LI> <font face="Times New Roman">&micro; - a levegő sűrűsége [kg/m<sup>3</sup>]
        - egyszerűbb számításoknál állandó &micro; =  1.2 kg/m<sup>3</sup>
        </font>
  <LI> Cd - az ernyő légellenállási tényezője, értéke egyszerűbb számításoknál 
  Cd&nbsp;=&nbsp;0.7&nbsp;-&nbsp;0.8    
</UL>  
<p align=justify>A Cd értéke az ernyő alakjától és a süllyedési sebességtől függ. A sebesség 
növekedésével csökken a Cd, mivel a kupola anyagának pórusai kitágulnak és egyre több levegőt 
étengednek (ez természetesen nem érvényes a neylonfóliából észült ernyőkre). A Cd értékét 
nagymértékben befolyásolya az ereszkedési mód is, sikló ereszkedés esetén jóval nagyobb a Cd 
mint zuhanó ereszkedésnél. Paraboloid ernyők Cd-je nagyobb mint az egyszerű (sokszög vagy 
kör) ernyőké. A legkisebb  Cd-je a kereszt- valamint a négyszögernyőknek van. </p>

<table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../recovery/diskhu.gif"></td>

</tr>
<tr>
	<td align="middle"><a class="graph"><b>2. Ábra: </b>A kötelek összekavarodását megakadályozó korong </a></td>
</tr>
</table>  

<p align=justify><em><b>A kötelek hossza: </em></b> általában az ernyő átmérőjénél 
1.5&nbsp;-&nbsp;2.5&nbsp;-&nbsp;szer hosszabb köteleket szokás használni. A túlságosan 
rövid (egy ernyőátmérőnél kisebb) kötelek nem engedik teljes 
méretére kifeszülni az ejtőernyőt és kisebb lesz a Cd-je mint amekkora lehetne. A kötelek 
összebogzódásának elkerülése végett az alábbi ábrán látható megoldás alkalmazható: 
kartonpapírból egy korongot vágunk, amelyet a szélein meglyukasztunk és a lyukakon 
áthúzzuk az ernyő köteleit. A köteleket a korong után összebogozzuk és gumiszalaggal a 
rakéta törzséhez illetve az orrkúphoz erősítjük.  </p>

<a class="kicsi">&nbsp;<br></a>
<a name="packing" class="alcim">Az ejtőernyő összehajtogatása</a>

<p align=justify>Az ejtőernyőt midig úgy kell csomagolni, hogy a 
lehető legkönnyebben kinyíljon, miután kidobódik a rakétából. Az alábbi ábrán látható, 
hogyan ajánlatos egy négyszögernyőt összehajtogatni. Ehhez hasonló módon kell eljárni 
bármilyen típusú ejtőernyőröl is legyen szó. Az összehajtogatott ernyőre nem tanácsos 
túlságosan sok kötelet csavarni, mert megakadályozhatja a kinyílást. Legjobb 2 - 3 alkalommal 
körbetekerni, majd a többi kötelet mellécsomagolni. Az összehajtogatott ejtőernyőt ajánlatos 
egy  rend papírba is csomagolni, ami a kidobótöltet lángjától és forró gázaitól hivatott 
megóvni a kupolát. Különösen a műanyagfóiából készült, de más ejtőernyők  esetén is tanácsos már 
összehajtogatáskor hintőport szórni a rétegek közé. Ez az összetapadást akadályozza meg és 
a könnyebb kinyílást segíti elő. A már összecsomagolt/felcsavart ejtőernyőt ismét "be kell 
púderezni", hogy könnyen kicsússzon a rakétából.  </p> 

<table border="0" cellpadding="6" cellspacing="0" >
<tr>
    <td><img border="1" hspace="6" vspace="4" src="../recovery/pack.gif"></td>
	<td align="left"><a class="graph"><b>3. Ábra: </b><br>Az ejtőernyő <br>hajtogatásának <br>lépései</a></td>
</tr>
</table>

 <p>&nbsp;</p>
<a class="kicsi">&nbsp;<br></a>
<a name="streamer" class="alcim">A szalag (streamer)</a>

<p align=justify>A streamer egy  papírból, műanyagból vagy valamilyen szövetből 
készült szalag, amelyet az ejtőernyő helyett használhatunk. A szalag a levegőben a rakéta 
után lobogva lassítja a süllyedést. Használata kevésbé elterjedt mint az ejtőernyőé, 
mivel a streamer gyengébben fékez, nagyobb lesz tehát a becsapódási sebesség és a rakéta 
sérülésének veszélye. A streamer előnye, hogy egyszerűbb  elkészíteni, mint az ejtőernyőt és 
talán könnyebben észrevehető a magasban. A gyenge fékezésnek jó oldala is van, 
éspedig az igen stabil (zuhanó típusú) süllyedés, mondhatni a rakéta egyenesen lefele 
ereszkedik és nagyon kevéssé sodródik a széllel. A streamer sok esetben az ejtőernyővel 
kombinálva is használatos, az igen nagy magasságot elérő rakéták esetén. Ilyenkor 
a streamer oldódik ki előbb és a fékezőernyő szerepét tölti be. Önmagában használva a streamer 
leginkább kis és könnyű rakéták visszahozására alkalmas.</p>

<table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../recovery/streamer.gif"></td>

</tr>
<tr>
	<td align="middle"><a class="graph"><b>4. Ábra: </b>A kötelek összekavarodását megakadályozó korong </a></td>
</tr>
</table>  

<p align=justify>A streamernek két típusa van: az egyik  papírból készül és harmonikaszerűen 
összehajtogatva csomagoljuk össze. A másik változat műanyag fóliából vagy valamilyen 
textíliából készül és felcsavarva kerül a rakétába (a gyorsabb kioldás érdekében a streamert előbb kettőbe 
vagy háromba tűrjük és úgy csavarjuk fel).  Mindkét típusú streamer esetében a szalag egyik végére kis 
fa- vagy műanyagpálcát erősítünk, erre kötjük a kötelet, a <i>4. Ábrán</i> látható módon. 
A streamer szükséges méretét nem igazán lehet kiszámolni, könnyebb szemre "belőni", más 
streameres rakétákból kiindulva (lásd a 
<A class="link" href="underwork.html">Tervrajzok </a>
 oldalon).  A szalag szélesség/hosszúság aránya  1/5 - 1/10 között szokott lenni. Túlságosan hosszúra nem szokás 
csinálni, mert felcsavarva nehezen fér bele a  rakéta törzsébe. Egy hosszú streamer helyett 
általában előnyösebb (csomagolás szempontjából) két rövidet használni, tandemben. </p>

 <P>&nbsp;</P>
 <P> &nbsp;</P>
 <P>&nbsp;</P>
 <P> &nbsp;</P>
 
</BODY>

<!-- Mirrored from brocketry.cabspace.com/files/pages_hu/recovery1.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>