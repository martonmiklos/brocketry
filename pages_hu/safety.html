<HTML>



<!-- Mirrored from brocketry.cabspace.com/files/pages_hu/safety.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
<HEAD>
  <TITLE>BRocketry/biztonság </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.hey { text-decoration: none; font-weight:bold; color:#CE1818; } 
A.link{visibility: visible; font-size: 10pt; font-weight:bold;  font-family:comic sans ms; font-style:}
A.link:link { color: #293D96 ; text-decoration:none; }
A.link:visited { color:#293D96; text-decoration:none; }
A.link:active { color: #293D96; text-decoration:none; }
A.link:hover { color: #FF6633; text-decoration:none; }
</STYLE>


</HEAD>
<BODY>

<BODY  BGCOLOR="white" TEXT="black" LINK="#293D96"
 VLINK="#293D96">


<H2>Mire ügyeljünk?</H2>


<P>&nbsp; 
<P ALIGN=JUSTIFY>Bocs hogy ezzel kezdem, de csak így van értelme az egésznek. Az  amatőr 
rakétaépítés nem éppen egy veszélytelen hobbi és az oldal célja többek között e 
tevékenység biztonságosabbá tétele. Néhány dologra szeretném itt felhívni  a figyelmet:</P>
<table width="100%" cellspacing="20">

<tr>
   <td valign="top">1.</td>
   <td valign="top"><p align="justify"><a class="hey">A rakétázás általában, de különösen a  rakétaüzemanyagok 
	  házi előállítása veszélyes lehet, amennyiben nem tartjuk be a biztonsági előírásokat. 
	  Ezek az anyagok általában gyúlékonyak és magas hőmérsékleten égnek, komoly égési 
	  sebeket okozhatnak az óvatlan alkimistán.</a> Nem részletezem itt hogy mi 
	  veszélyes és mi nem, mivel minden fejezetnél le van részletesen írva hogy mire kell  
	  ügyelni illetve mit nem szabad tenni. Az üzemanyagok házi előállításánál ajánlott 
	  a<a class="hey"> védőszemüveg és kesztyű </a>használata, amihez 
	  ennél több kell, azzal meg nem tanácsos foglakozni.<br>&nbsp;<br>
	  Két dolgot azért kiemelnék, mert a tapasztalat azt mutatja, hogy kezdő rakétások 
	  hajlamosak felelőtlen módon és pirotechnikai felkészültség teljes hiányában 
	  nekiugrani bármilyen rakétaüzemanyag elkészítésének, amiről "azt hallották", 
	  hogy "jó rakétamotorba". Ezért minden kísérletező kedv&ucirc; üzemanyaggyártó 
	  meg kellene szívlelje az alábbiakat a saját és mások testi épsége érdekében:<br> 
	  &nbsp;&nbsp;a) <a class="hey">Soha ne használjunk kálium-permanganát 
	  illetve bármiféle klorát alapú keveréket rakétaüzemanyagként! Ezen vegyületek éghető 
	  anyagokkal képezett keverékei igen érzékenyek, akár öngyulladásra is hajlamosak!</a><br> 
	  &nbsp;&nbsp;b) Az "&Uuml;zemanyagok" fejezetben felsorolt néhány ipari/katonai rakétaüzemanyag 
	  <a class="hey"> csupán viszonyítási alap gyanánt van feltüntetve, nem pedig azért, 
	  hogy az amatőr rakétás például nitroglicerin előállításába vágjon!</a>
	  Ezen üzemanyagok előállítása igen veszélyes még ellenőrzött ipari gyártási
	  körülmények között is!<br>
	  &nbsp;&nbsp;c) Ne kísérletezzünk soha ellenőrzetlen kompozíciójú pirotechnikai elegyekkel! <a class="hey">Lefejtett "gyufafej" vagy 
	  kibelelt "petárdapor" nem jár semmiféle rakétaüzemanyagba!</a> </p></td>
</tr>
<tr>
    <td valign="top">2.</td>
    <td valign="top"><p align="justify">A saját fejlesztésű motrokat ajánlott először tesztpadon vizsgálni, hogy 
	   meggyőződjünk a  biztonságos működésről. <a class="hey"> A rosszul 
	   megépített rakétamotrok robbanásveszélyesek lehetnek.</a> Pontosan ezért 
	   ezen a weblapon csak papírból készült rakétamotrok találhatóak. Műanyag illetve 
	   fém rakétamotrok készítésével sok más oldal foglalkozik, szándékosan nem vettem át 
	   belőlük "hasznos információt". </p></td>
</tr>
<tr>
       <td valign="top">3.</td>
       <td valign="top"><p align="justify">Kilövés előtt meg kell győződni, hogy senki/semmi nincs a rakéta útjában valamint 
	  hogy senki nem tartózkodik a kilövőállvány közelében az indítás pillanatában. Indítás 
	  előtt még egyszer ellenőrizni kell  a rakéta stabilitását. <a class="hey">A 
	  pályáról letérő rakéta igen veszélyes lehet. </a> Gondolom nem kell részletezzem, 
	  hogy mire képes egy 300&nbsp;-&nbsp;500 km/h sebességgel repülő test. Sokkal gyorsabb, 
	  mint azt elsőre gondolnánk, <a class="hey">egyszerűen lehetetlen  félreugrani 
	  előle. </a></p></td>
</tr>
<tr>
       <td valign="top">4.</td>
       <td valign="top"><p align="justify">Ha egyszer felment, le is fog jönni. Egy párszáz méterről<a class="hey"> 
	  fékezés nélkül visszaeső rakéta bele tud állni a földbe, veszélyes lehet tehát ha a 
	  fejünkre esik</a> (vagy épp a szomszéd macskájára). Mindig szereljük fel 
	  ejtőernyővel rakétánkat, még így is előfordulhat, hogy nem nyílik ki. </p></td>
</tr>
<tr>
       <td valign="top">5.</td>
       <td valign="top"><p align="justify">A nagyobb rakéták<a class="hey"> fülsiketítő sípolással indulnak, ami 
	  aztán mennydörgésszerű robajlásba megy át. </a>  Nem tanácsos tehát a házunk 
	  udvaráról indítani őket, még ha saját terület is, mert bizonyára zavarni fogja a 
	  szomszédokat egy idő után. Maradandó halláskárosodást azért épp nem okoznak ;-) A 
	  rakétamotrok kb. az  &nbsp; <a class="link" href="classes.html">F &nbsp;kategóriától </a>
	  &nbsp; felfele kezdenek nagyon hangosak lenni.</p></td>
</tr>
<tr>
       <td valign="top">6.</td>
       <td valign="top"><p align="justify">Minden ország törvényei szerint másként vannak besorolva a rakétamodellek, tanácsos 
	 tehát utánanézni, nehogy törvénybe ütköző tevékenységet folytassunk. Itt elsősorban az 
	 üzemanyagkészítés lehet szabályozva, illetve a légtérhasználat. A legtöbb országban  
	 a rakétázás nem tiltott, vagy nincs szabályozva.<a class="hey"> A  rakétaüzemanyagok 
	 bizonyos kategóriái (homogén és kombinált üzemanyagok) minden országban  robbanóanyagként 
	 vannak besorolva és használatuk/birtoklásuk tiltott.</a> A kompozit és hibrid üzemanyagok 
	 általában nem esnek ebbe a kategáriába, de ez országonként változhat. Legtöbb országban már 
	 a városszéli réten is szabad rakétát fellőni, a kis repülőterek (itt füves kifutókra gondolok) 
	 pedig  1500 m-ig minden további nélkül megadják az engedélyt szervezett kilövésekre.
	 <a class="hey"> Aki enélkül, illetve a  törvények ismerete nélkül jár el, 
	 az saját felelősségre teszi.</a> </p></td>
</tr>
<tr>
       <td valign="top">7.</td>
       <td valign="top"><p align="justify"><a class="hey">Nem tudom garantálni, hogy minden információ ami ezen az 
	 oldalon található, teljes mértékben helytálló. </a>Az adatok nagy része 
	 szakirodalomból és lexikonokból  illetve  internetes forrásokból származik, de ez nem 
	 jelenti azt hogy 100%-ban megbízhatóak. Próbáltam több helyen is utánanézni az adatok 
	 helyességének, hogy az elírásokból, nyomdahibákból származó hibákat kiküszöböljem ahol lehetséges.</p></td>
</tr>
</table>


<P ALIGN=JUSTIFY>Lehet a rakétázást biztonságosan is művelni, mi sem bizonyítja ezt jobban, 
mint az, hogy a rakétamodellezés a statisztikák szerint a legbiztonságosabb hobbik közé 
tartozik. Evente több tízezer kilövés történik, balesetek nélkül. A legjellemzőbb "rakétás 
balesetek", hogy nem indul el a rakéta, vagy nem nyílik ki az ejtőernyő, illetve  hogy a szél 
elsodorja az  ejtőernyővel visszatérő rakétát, amit aztán nagyon nehéz megtalálni.</P>

<P ALIGN=JUSTIFY> Még egyszer tehát, még ha elcsépelten hangzik is: <a class="hey">
ÓVATOSSÁG MINDENEKELŐTT.</a></p>
<P>&nbsp;</p>
<HR ALIGN=LEFT>

</BODY>



<!-- Mirrored from brocketry.cabspace.com/files/pages_hu/safety.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
</HTML>
