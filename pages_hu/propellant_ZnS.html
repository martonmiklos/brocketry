<HTML>


<!-- Mirrored from brocketry.cabspace.com/files/pages_hu/propellant_ZnS.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/cink-kén </TITLE>
<META HTTP-EQUIV="Content-Type" CONTENT="text/html; charset=iso-8859-2">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> A cink-kén üzemanyag</H2>
  <a class="decor"></a><A class="link" href="#story"> História</a>
  <a class="decor">|<a class="decor"></a><A class="link" href="#properties"> Jellemzõk</a>
  <a class="decor">| </a><A class="link" href="#preparation">Készítési mód</a> 
  <a class="decor">| </a><A class="link" href="#advantages">Elõnyök és hátrányok</a>

<p>&nbsp;</p>

<p align=justify> A cink-kén (a továbbiakban Zn/S) üzemanyagot gyakran találjuk az amatõr rakétaüzemanyagok 
között felsorolva, ám az összetevõk tömegarányán meg néhány elszórt fajlagos impulzus 
értéken kívül nehéz hasznos információt fellelni róla. Ennek oka leginkább abban keresendõ, hogy  ez 
az egyik "leggyengébb" rakétaüzemanyag; gyakorlati fajlagos impulzusa kivitelezéstõl függõen Isp = 45...55 s 
tartományba esik, ami nagyon alacsony még a lõporos üzemanyagokhoz képest is. Ehhez hozzáadódnak még a
készítésével járó nehézségek is, érthetõ hát hogy nagyon kevesen használják ezt az üzemanyagot. 
Ennek ellenére mégis érdemesnek tartom írni róla, mert ha nem is fog senki Zn/S-el mûködõ rakétát építeni, 
talán néhány vegyészbalesetnek elébe vághatok ezzel a leírással.  </p>

<a class="kicsi">&nbsp;<br></a>
<a name="story"class="alcim">Eredete</a>

<p align="justify"> A Zn/S üzemanyag egy igazi "nagy öreg" az amatõr rakétaüzemanyagok között. Az amatõr 
rakétázás hõskorában született, valamikor az 1940 magasságában (hol máshol mint Amerikában...). Felfedezõje 
George James, a késõbbi Reaction Research Society alapítója, aki "micrograin" névre keresztelte. Az üzemanyag 
viszonylag gyorsan elterjedt amatõr körökben, de csupán az 50'-60'-as években volt igazán népszerû. B.R. Brinley 
1960-ban kiadott könyvében ismerteti az üzemanyagot és a cink/kénes rakétamotor tervezési és készítési módját 
(Captain Bertrand R. Brinley - <i>Rocket manual for amateurs</i>. Ballantines Bal.Mi, 1960) és egyenesen 
odáig megy a következtetéseiben, hogy az amatõrök számára ez az ideális üzemanyag, hiszen az összetevõi 
legálisan beszerezhetõk és maga az üzemanyag eléggé jó ahhoz, hogy egy házi készítésû rakétát jó magasra 
fölrepítsen (és ennyiben ki is merült az amatõr rakétázásról alkotott kép akkoriban). Az üzemanyagot a NASA és 
a hadsereg is tanulmányozta (még az 50-es években) és épültek is Zn/S-es rakéták. Az alacsony fajlagos impulzus meg a 
túl magas és fõként ellenõrizhetetlen égési sebesség miatt azonban ezek a kísérletek abbamaradtak. Azóta a Zn/S 
üzemanyag kizárólag amatõr felhasználásnak örvend. Kezdetben (a cukros és kompozit üzemanyagok térhódítása elõtt) 
sok népszerû amatõr rakétásklub, így pl. a dán <A class="link" HREF="http://inet.uni2.dk/~dark/" target="_blank">DARK</A>
, a belga <A class="link" HREF="http://www.vro.be/" target="_blank"> VRO</A> (akkoriban még BVRO) 
illetve a holland NERO is épített Zn/S rakétákat, 
néhányuk a mai napig is folytatja ezirányú kísérleteit. Az <i>1. ábrán</i> a DARK egyik 
ilyen rakétája látható, a kilövés pillanatában.</p>

<a class="kicsi">&nbsp;<br></a>
<a name="properties"class="alcim">Jellemzõk</a>
<p align="justify">
<table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../propell/ZnS.jpg"></td>
</tr>
<tr>    
    <td align="middle"><a class="graph"><b>1. Ábra: </b>Zn/S üzemanyagú rakéta <br>gázcsóvája (www.dark.dk oldalról)</a></td>
</tr>
</table>
Amint azt a neve is mutatja, ez az üzemanyag cinkbõl és kénbõl készül. A helyes tömegarányokat nagyon 
könnyû kiszámolni a motorban végbemenõ reakció sztöchiometriájából; a Zn + S = ZnS reakciónak megfelelõen 
67.1 % cink és 32.9% kén lesz a pontos recept (más receptek szerint 75%&nbsp;Zn és 25%&nbsp;S). Mindkét összetevõ <i>nagyon finom por formájában</i> kerül felhasználásra. 
A szép a dologban az, hogy úgy a cink- mint a kénpor engedély nélkül bezerezhetõ. A dolog kellemetlenebb fele, hogy 
összekeverve egy igen energikus elegyet képeznek, amely egy véletlen begyúlás folytán nagyon csúnyán 
megégetheti készítõjét. A cink és kén ugyanis igen nagy hõmennyiség felszabadulása mellett egyesül cinkszulfiddá, 
égési sebeségére pedig leginkább az jellemzõ, hogy nagyon magas és nem kontrollálható. 
Hogy mennyire energikus a reakció, azt jól érzékelteti az a tény, hogy a kezdeti elméletek szerint a Zn/S rakétamotrokban 
a reakció csupán 0.1&nbsp;s-ig tart, gyakorlatilag az égéstérben levõ összes üzemanyag egyszerre "ég el". A felszabaduló hõ hatására a 
keletkezõ ZnS nagy része azonnal megolvad és elpárolog, az égéstér nyomása pedig jellemzõen 120&nbsp;-&nbsp;160&nbsp;atm-ra ugrik. 
A Zn/S égési sebessége ezen a nyomáson akár 8000&nbsp;mm/s értéket is elérhet, fõként ha préselt formában van, amikor is a nagy nyomás hatására 
az égés behatol az üzemanyagtömb pórusaiba (az olvasztott verziónak "csak" 100&nbsp;mm/s körül alakul az égési sebessége). A felszabaduló hõ hatására a 
keletkezõ ZnS elpárolog (a cinkszulfid 1185&nbsp;&deg;C-on szublimál), az égéstér nyomása pedig századmásodpercek alatt jellemzõen 120-160 atm-ra ugrik. 
Közben a nagyrészt gázfázisba került ZnS részecskék a fúvókán keresztül 
elkezdenek kiáramolni. Amire a tolóerõ felugrik és eléri a maximumot, akkorra a motorban már igazából nincs is égés, 
a továbbiakban pedig csupán a felhalmozódott hõ és nyomás adja a hasznos tolóerõt. A motor mûködése addig tart, 
amíg az égéstér nyomása atmoszférikusra nem csökken és leginkább egy nyomás alatt lévõ palack leeresztéséhez hasonlítható. 
A nyomás csökkenésével további ZnS mennyiség párolog el és ugyanez történik a fúvókából kilépõ forró szilárd ZnS részecskékkel is.</p>
 
<p align="justify">A fenti elmélet következményeként a Zn/S rakétamotrok tervezése és felépítése kissé eltér a "hagyományos" szilárd üzemanyagú 
motrokétól. Egyrészt a motorfal aránytalanul vastag acélból készül, hogy elviselje amagas nyomást, másrészt meg a 
legfontosabb a tervezés igen sajátos empirikus motorjellemzõk szerint történik. Ilyenek pl. a "fajlagos hossz", ami nem 
más mint az égéstér térfogata (<i>V<small>m</small></i>)és a fúvókaátmérõ (<i>A<small>t</small></i>) aránya 
az <i>Ls=Vm/A<small>t</small></i> képlet szerint, valamint az "üzemanyagtartalék" (a kezdeti üzemanyag tömegének és a 
fúvókaátmérõnek az aránya), amelyek az égési idõt meghatározzák. A motor hossza csupán a tolóerõgörbe maximumának 
helyét határozza meg.    </p>

<p align="justify">Látható, hogy a cink és kén reakciója során atmoszférikus nyomáson gáznemû termék nem keletkezik, 
gyakorlatilag a hatalmas hõmérsékleten elpárolgott cinkszulfid hajtja elõre a rakétát. Ebbõl (és a cinkszulfid 
fázisváltásaiból) adódik a fajlagos impulzus viszonylag alacsony értéke is: 
bár az égéstér nyomása kezdetben igen magas, sajnos a kiáramló részecskék molekulatömege igen nagy, ezért ezek nem 
képesek eléggé felgyorsulni. Ezzel magyarázható többek között, hogy a Zn/S motrok sokkal gyengébben teljesítenek 
mint a lõporosok, annak ellenére, hogy a Zn/S üzemanyag fajlagos energiája alig kisebb mint a lõpornak. 
Ami a fajlagos impulzusnak hátrány, az látványnak viszont nem utolsó: a Zn/S motor 
nagyon szép, narancssárgán izzó gáztömeget hagy maga után, amely aztán átmegy "egyszerû" fehér füstbe (lásd az <i>1. ábrát</i>). 
A sok füst a fúvókán kiáramló szilárd részecskének tulajdonítható, a gázfázisú cinkszulfid ugyanis az égéstérbõl 
kilépve cinkszulfid-ködöt alkot amint szilárd halmazállapotba megy át. </p>

<BLOCKQUOTE>
<table align="top" border="0" cellspacing="1" cellpadding="5">
     <tr>
        <td ><table align="top" border="0" cellspacing="1" cellpadding="3">
     <tr>
        <td  bgcolor="#E3E3C9"> <i>&nbsp;összetétel (tömeg %)</i></td>
		<td align="middle" bgcolor="#E3E3C9">67.1 Zn / 32.9 S</td>
    </tr>
	<tr>
        <td  bgcolor="#E3E3C9"> <i>&nbsp;olvasztási hõmérséklet (&deg;C)</i></td>
		<td align="middle" bgcolor="#E3E3C9">112 - 130 </td>
    </tr>
	<tr>
        <td  bgcolor="#E3E3C9"> <i>&nbsp;sûrûség (g/cm3)</i></td>
		<td align="middle" bgcolor="#E3E3C9">3.6 - 4.5 </td>
    </tr>
	<tr>
        <td bgcolor="#E3E3C9"> <i>&nbsp;elméleti Isp (s):</i></td>
		<td align="middle" bgcolor="#E3E3C9">70 </td>
    </tr>
	    <tr>
        <td valign="top" bgcolor="#E3E3C9"> <i>&nbsp;gyakorlati Isp (s):</i> &nbsp;&nbsp;&nbsp;</td>
		<td align="middle" bgcolor="#E3E3C9">50-55 &nbsp;(40-45)*</td>
    </tr>

	<tr>
        <td bgcolor="#E3E3C9"> <i>&nbsp;égési sebesség @120 atm (mm/s):</i></td>
		<td align="middle" bgcolor="#E3E3C9">~ 100 &nbsp;  (~ 8000)*</td>
    </tr>
	<tr>
        <td bgcolor="#E3E3C9"> <i>&nbsp;égéstermékek molekulatömege (g/mól):</i></td>
		<td align="middle" bgcolor="#E3E3C9">97</td>
    </tr> 
	<tr>
        <td colspan="2"> <a class="note"> *&nbsp; - a préselt változatra vonatkozó értékek </a></td>
	</tr> 
	</table></td>
		<td ><a class="graph"><b>1. Táblázat:</b> <br> a Zn/S üzemanyag <br>legfontosabb <br>jellemzõi</a></td>
	 
	   </tr>
	  
  </table></P>
</BLOCKQUOTE>

<a class="kicsi">&nbsp;<br></a>
<a name="preparation" class="alcim">Készítési mód</a>

<p align="justify">A Zn-S üzemanyag készítésére a gyakorlatban két módszer használatos. Az egyik szerint a cinkport és kénport 
jól összekeverjük, majd a rakétamotorba tömörítjük. A keverést nagyon óvatosan kell végezni, inkább "összerázni" 
kell a két komponenst mint keverni. A tömörítésnél úgyszintén óvatosan kell eljárni: préselés helyett vibrációs 
asztalon szokás a por alakú üzemanyagot "a motorba rázni", amíg az kompakt tömeget nem alkot. Az óvintézkedések 
túlzottnak tûnhetnek, de azonnal megérthetõek amint egy kis kupac Zn/S üzemanyagot samottéglán meggyújtunk: egy 
nagyon fényes és forró villanás az egész, amelynek senki nem szeretne a közelében lenni ha csak egy kicsit is nagyobb lenne.
Valamivel biztonságosabb a "nedves" tömörítés. Ez abban áll, hogy a jól összekevert cinkport és kénport 96%-os etilalkohollal 
keverjük. A nagyon finom por az alkohollal egyféle "agyagot" képez, amelyet aztán a motorba döngölhetünk. Teljes száradás 
után használható. </p>

<p align="justify"> A második módszer az olvasztásos: eszerint a cinkport kell beleolvasztani a kénbe. 
Fölösleges mondani, hogy ez a veszélyesebb módszer, egyáltalán nem ajánlott kipróbálni. A kén ugyan alacsony 
hõmérsékleten megolvad, de egyrészt nagyon büdös és mindenhová behatoló kén-dioxidot ereget olvadás közben, másrészt meg ha véletlenül begyúl az 
elegy... Ha szerencsésen megúsztuk az összeolvasztást, akkor minõségileg jobb üzemanyaghoz jutunk mint a 
keveréses módszerrel. Az olvasztott üzemanyag gyakorlati fajlgos impulzusa Isp&nbsp;=&nbsp;50...55 s, míg a keverté csak 40...45 s. 
Látható tehát, hogy még a sok kínnal és büdösséggel összeolvasztott Zn/S elegy is gyengébben teljesít mint 
egy legegyszerûbb lõporos motor. </p>

<p align="justify"> Bármely módszer szerint járunk is el az üzemanyag készítésekor, lényeges hogy a felhasznált cinkpor 
a lehetõ legfinomabb legyen. A nagyon kis szemcseméret a siker titka, az ún. "atomizált" cinkpor a megfelelõ minõségû. 
Másik lényeges pont, hogy a motorban nem szabad semmiféle szerves anyag maradjon (pl. papírból vagy taxtíliából készült 
hõszigetelés), ami nagy hõmérsékleten gázakatat fejleszthet, mert az motorrobbanáshoz vezethet. A tûlségosan magas kamranyomás 
miatt nem használható a motorral egybeépített pirotechnikai idõzítõtöltet az ejtõernyõ kioldásának késleltetésére. Ezt egyrészt 
a nyomás kiröpítené, másrészt meg magas nyomáson olyn gyorsan égne, hogy a késleltetés csupán a másodperc töredékéig tartana.</p>

<a class="kicsi">&nbsp;<br></a>
<a name="advantages" class="alcim">Elõnyök és hátrányok</a>

<p align=justify>  <i><b>Pro:</b></i> kétségtelenül a Zn/S üzemanyag mellett szól, hogy az összetevõi bármiféle engedély nélkül megvásárolhatóak. Ként 
bárhol találunk, nagyon finomra õrõlni pedig már csak elhatározás meg türelem kérdése. Cinkport beszerezni bajosabb, de igazából ez 
sem akadály: az interneten találni fémporokat forgalmazó cégeket (akár pirotechnika szakboltokat), és a posta is elszállítja bárhová, 
mivel nem veszélyes anyagról van szó. Elõnyként áll1tható be, hogy a Zn/S nagyon magas égési sebessége lehetõvé teszi, 
hogy akár fúvóka nélkûli rakétamotrot építsünk. Pozitívum lehet továbbá az is, hogy a  kilövés kétségkívül igen látványos. A sok képzõdõ füst egész 
más hatást vált ki a szemlélõben mint pl. egy hibrid motor "tiszta" startja.  Az elõnyök sajnos itt ki is merülnek.  </p>

<p align="justify"> <i><b>Kontra:</b></i> Alacsony fajlagos impulzus, túl gyors égés, nem éppen veszélytelen elõállítás, robbanásveszélyes motrok... 
elég súlyos érvek a Zn/S használata ellen. A Zn/S legrosszabb tulajdonsága mégis az, hogy túl nagy nyomáson mûködik és ez vastag falú, nagy tömegû 
rakétamotrokat eredményez. A Zn/S motroknál megszokottnak mondható 120 atmoszféra a szilárd üzemanyagú rakétamotroknál megszokott 
üzemi nyomás sokszorosa. Ezt a nyomást és a magas hõmérsékletet csakis fémbõl készült motor bírja el. Az alacsony Isp és 
a súlyos motor egyenes következménye, hogy rakétánk viszonylag gyengén fog teljesíteni. A start lehet elég dinamikus, mert a 
legnagyobb kamranyomás az üzem kezdetén van, magassági rekordot azonban nem fogunk Zn/S rakétával dönteni. </p>

<p align="justify"> <i><b>Konklúzió:</b> Más amatõr üzemanyagok
elõnyeivel és hátrányaival összevetve arra jutunk, hogy a kilövés szépségén kívül igazából semmi nem indokolja a Zn/S üzemanyag használatát, 
hacsak nem az, hogy van elfekvõben néhány zsák kén- meg cinkporunk, amit valamire úgyis el kellene használni...  </i>  </p>

<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_ZnS.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>
