<HTML>


<!-- Mirrored from brocketry.cabspace.com/files/pages_hu/propellant_ZnS.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/cink-kén </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> A cink-kén üzemanyag</H2>
  <a class="decor"></a><A class="link" href="#story"> História</a>
  <a class="decor">|<a class="decor"></a><A class="link" href="#properties"> Jellemzők</a>
  <a class="decor">| </a><A class="link" href="#preparation">Készítési mód</a> 
  <a class="decor">| </a><A class="link" href="#advantages">Előnyök és hátrányok</a>

<p>&nbsp;</p>

<p align=justify> A cink-kén (a továbbiakban Zn/S) üzemanyagot gyakran találjuk az amatőr rakétaüzemanyagok 
között felsorolva, ám az összetevők tömegarányán meg néhány elszórt fajlagos impulzus 
értéken kívül nehéz hasznos információt fellelni róla. Ennek oka leginkább abban keresendő, hogy  ez 
az egyik "leggyengébb" rakétaüzemanyag; gyakorlati fajlagos impulzusa kivitelezéstől függően Isp = 45...55 s 
tartományba esik, ami nagyon alacsony még a lőporos üzemanyagokhoz képest is. Ehhez hozzáadódnak még a
készítésével járó nehézségek is, érthető hát hogy nagyon kevesen használják ezt az üzemanyagot. 
Ennek ellenére mégis érdemesnek tartom írni róla, mert ha nem is fog senki Zn/S-el működő rakétát építeni, 
talán néhány vegyészbalesetnek elébe vághatok ezzel a leírással.  </p>

<a class="kicsi">&nbsp;<br></a>
<a name="story"class="alcim">Eredete</a>

<p align="justify"> A Zn/S üzemanyag egy igazi "nagy öreg" az amatőr rakétaüzemanyagok között. Az amatőr 
rakétázás hőskorában született, valamikor az 1940 magasságában (hol máshol mint Amerikában...). Felfedezője 
George James, a későbbi Reaction Research Society alapítója, aki "micrograin" névre keresztelte. Az üzemanyag 
viszonylag gyorsan elterjedt amatőr körökben, de csupán az 50'-60'-as években volt igazán népszerű. B.R. Brinley 
1960-ban kiadott könyvében ismerteti az üzemanyagot és a cink/kénes rakétamotor tervezési és készítési módját 
(Captain Bertrand R. Brinley - <i>Rocket manual for amateurs</i>. Ballantines Bal.Mi, 1960) és egyenesen 
odáig megy a következtetéseiben, hogy az amatőrök számára ez az ideális üzemanyag, hiszen az összetevői 
legálisan beszerezhetők és maga az üzemanyag eléggé jó ahhoz, hogy egy házi készítésű rakétát jó magasra 
fölrepítsen (és ennyiben ki is merült az amatőr rakétázásról alkotott kép akkoriban). Az üzemanyagot a NASA és 
a hadsereg is tanulmányozta (még az 50-es években) és épültek is Zn/S-es rakéták. Az alacsony fajlagos impulzus meg a 
túl magas és főként ellenőrizhetetlen égési sebesség miatt azonban ezek a kísérletek abbamaradtak. Azóta a Zn/S 
üzemanyag kizárólag amatőr felhasználásnak örvend. Kezdetben (a cukros és kompozit üzemanyagok térhódítása előtt) 
sok népszerű amatőr rakétásklub, így pl. a dán <A class="link" HREF="http://inet.uni2.dk/~dark/" target="_blank">DARK</A>
, a belga <A class="link" HREF="http://www.vro.be/" target="_blank"> VRO</A> (akkoriban még BVRO) 
illetve a holland NERO is épített Zn/S rakétákat, 
néhányuk a mai napig is folytatja ezirányú kísérleteit. Az <i>1. ábrán</i> a DARK egyik 
ilyen rakétája látható, a kilövés pillanatában.</p>

<a class="kicsi">&nbsp;<br></a>
<a name="properties"class="alcim">Jellemzők</a>
<p align="justify">
<table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../propell/ZnS.jpg"></td>
</tr>
<tr>    
    <td align="middle"><a class="graph"><b>1. Ábra: </b>Zn/S üzemanyagú rakéta <br>gázcsóvája (www.dark.dk oldalról)</a></td>
</tr>
</table>
Amint azt a neve is mutatja, ez az üzemanyag cinkből és kénből készül. A helyes tömegarányokat nagyon 
könnyű kiszámolni a motorban végbemenő reakció sztöchiometriájából; a Zn + S = ZnS reakciónak megfelelően 
67.1 % cink és 32.9% kén lesz a pontos recept (más receptek szerint 75%&nbsp;Zn és 25%&nbsp;S). Mindkét összetevő <i>nagyon finom por formájában</i> kerül felhasználásra. 
A szép a dologban az, hogy úgy a cink- mint a kénpor engedély nélkül bezerezhető. A dolog kellemetlenebb fele, hogy 
összekeverve egy igen energikus elegyet képeznek, amely egy véletlen begyúlás folytán nagyon csúnyán 
megégetheti készítőjét. A cink és kén ugyanis igen nagy hőmennyiség felszabadulása mellett egyesül cinkszulfiddá, 
égési sebeségére pedig leginkább az jellemző, hogy nagyon magas és nem kontrollálható. 
Hogy mennyire energikus a reakció, azt jól érzékelteti az a tény, hogy a kezdeti elméletek szerint a Zn/S rakétamotrokban 
a reakció csupán 0.1&nbsp;s-ig tart, gyakorlatilag az égéstérben levő összes üzemanyag egyszerre "ég el". A felszabaduló hő hatására a 
keletkező ZnS nagy része azonnal megolvad és elpárolog, az égéstér nyomása pedig jellemzően 120&nbsp;-&nbsp;160&nbsp;atm-ra ugrik. 
A Zn/S égési sebessége ezen a nyomáson akár 8000&nbsp;mm/s értéket is elérhet, főként ha préselt formában van, amikor is a nagy nyomás hatására 
az égés behatol az üzemanyagtömb pórusaiba (az olvasztott verziónak "csak" 100&nbsp;mm/s körül alakul az égési sebessége). A felszabaduló hő hatására a 
keletkező ZnS elpárolog (a cinkszulfid 1185&nbsp;&deg;C-on szublimál), az égéstér nyomása pedig századmásodpercek alatt jellemzően 120-160 atm-ra ugrik. 
Közben a nagyrészt gázfázisba került ZnS részecskék a fúvókán keresztül 
elkezdenek kiáramolni. Amire a tolóerő felugrik és eléri a maximumot, akkorra a motorban már igazából nincs is égés, 
a továbbiakban pedig csupán a felhalmozódott hő és nyomás adja a hasznos tolóerőt. A motor működése addig tart, 
amíg az égéstér nyomása atmoszférikusra nem csökken és leginkább egy nyomás alatt lévő palack leeresztéséhez hasonlítható. 
A nyomás csökkenésével további ZnS mennyiség párolog el és ugyanez történik a fúvókából kilépő forró szilárd ZnS részecskékkel is.</p>
 
<p align="justify">A fenti elmélet következményeként a Zn/S rakétamotrok tervezése és felépítése kissé eltér a "hagyományos" szilárd üzemanyagú 
motrokétól. Egyrészt a motorfal aránytalanul vastag acélból készül, hogy elviselje amagas nyomást, másrészt meg a 
legfontosabb a tervezés igen sajátos empirikus motorjellemzők szerint történik. Ilyenek pl. a "fajlagos hossz", ami nem 
más mint az égéstér térfogata (<i>V<small>m</small></i>)és a fúvókaátmérő (<i>A<small>t</small></i>) aránya 
az <i>Ls=Vm/A<small>t</small></i> képlet szerint, valamint az "üzemanyagtartalék" (a kezdeti üzemanyag tömegének és a 
fúvókaátmérőnek az aránya), amelyek az égési időt meghatározzák. A motor hossza csupán a tolóerőgörbe maximumának 
helyét határozza meg.    </p>

<p align="justify">Látható, hogy a cink és kén reakciója során atmoszférikus nyomáson gáznemű termék nem keletkezik, 
gyakorlatilag a hatalmas hőmérsékleten elpárolgott cinkszulfid hajtja előre a rakétát. Ebből (és a cinkszulfid 
fázisváltásaiból) adódik a fajlagos impulzus viszonylag alacsony értéke is: 
bár az égéstér nyomása kezdetben igen magas, sajnos a kiáramló részecskék molekulatömege igen nagy, ezért ezek nem 
képesek eléggé felgyorsulni. Ezzel magyarázható többek között, hogy a Zn/S motrok sokkal gyengébben teljesítenek 
mint a lőporosok, annak ellenére, hogy a Zn/S üzemanyag fajlagos energiája alig kisebb mint a lőpornak. 
Ami a fajlagos impulzusnak hátrány, az látványnak viszont nem utolsó: a Zn/S motor 
nagyon szép, narancssárgán izzó gáztömeget hagy maga után, amely aztán átmegy "egyszerű" fehér füstbe (lásd az <i>1. ábrát</i>). 
A sok füst a fúvókán kiáramló szilárd részecskének tulajdonítható, a gázfázisú cinkszulfid ugyanis az égéstérből 
kilépve cinkszulfid-ködöt alkot amint szilárd halmazállapotba megy át. </p>

<BLOCKQUOTE>
<table align="top" border="0" cellspacing="1" cellpadding="5">
     <tr>
        <td ><table align="top" border="0" cellspacing="1" cellpadding="3">
     <tr>
        <td  bgcolor="#E3E3C9"> <i>&nbsp;összetétel (tömeg %)</i></td>
		<td align="middle" bgcolor="#E3E3C9">67.1 Zn / 32.9 S</td>
    </tr>
	<tr>
        <td  bgcolor="#E3E3C9"> <i>&nbsp;olvasztási hőmérséklet (&deg;C)</i></td>
		<td align="middle" bgcolor="#E3E3C9">112 - 130 </td>
    </tr>
	<tr>
        <td  bgcolor="#E3E3C9"> <i>&nbsp;sűrűség (g/cm3)</i></td>
		<td align="middle" bgcolor="#E3E3C9">3.6 - 4.5 </td>
    </tr>
	<tr>
        <td bgcolor="#E3E3C9"> <i>&nbsp;elméleti Isp (s):</i></td>
		<td align="middle" bgcolor="#E3E3C9">70 </td>
    </tr>
	    <tr>
        <td valign="top" bgcolor="#E3E3C9"> <i>&nbsp;gyakorlati Isp (s):</i> &nbsp;&nbsp;&nbsp;</td>
		<td align="middle" bgcolor="#E3E3C9">50-55 &nbsp;(40-45)*</td>
    </tr>

	<tr>
        <td bgcolor="#E3E3C9"> <i>&nbsp;égési sebesség @120 atm (mm/s):</i></td>
		<td align="middle" bgcolor="#E3E3C9">~ 100 &nbsp;  (~ 8000)*</td>
    </tr>
	<tr>
        <td bgcolor="#E3E3C9"> <i>&nbsp;égéstermékek molekulatömege (g/mól):</i></td>
		<td align="middle" bgcolor="#E3E3C9">97</td>
    </tr> 
	<tr>
        <td colspan="2"> <a class="note"> *&nbsp; - a préselt változatra vonatkozó értékek </a></td>
	</tr> 
	</table></td>
		<td ><a class="graph"><b>1. Táblázat:</b> <br> a Zn/S üzemanyag <br>legfontosabb <br>jellemzői</a></td>
	 
	   </tr>
	  
  </table></P>
</BLOCKQUOTE>

<a class="kicsi">&nbsp;<br></a>
<a name="preparation" class="alcim">Készítési mód</a>

<p align="justify">A Zn-S üzemanyag készítésére a gyakorlatban két módszer használatos. Az egyik szerint a cinkport és kénport 
jól összekeverjük, majd a rakétamotorba tömörítjük. A keverést nagyon óvatosan kell végezni, inkább "összerázni" 
kell a két komponenst mint keverni. A tömörítésnél úgyszintén óvatosan kell eljárni: préselés helyett vibrációs 
asztalon szokás a por alakú üzemanyagot "a motorba rázni", amíg az kompakt tömeget nem alkot. Az óvintézkedések 
túlzottnak tűnhetnek, de azonnal megérthetőek amint egy kis kupac Zn/S üzemanyagot samottéglán meggyújtunk: egy 
nagyon fényes és forró villanás az egész, amelynek senki nem szeretne a közelében lenni ha csak egy kicsit is nagyobb lenne.
Valamivel biztonságosabb a "nedves" tömörítés. Ez abban áll, hogy a jól összekevert cinkport és kénport 96%-os etilalkohollal 
keverjük. A nagyon finom por az alkohollal egyféle "agyagot" képez, amelyet aztán a motorba döngölhetünk. Teljes száradás 
után használható. </p>

<p align="justify"> A második módszer az olvasztásos: eszerint a cinkport kell beleolvasztani a kénbe. 
Fölösleges mondani, hogy ez a veszélyesebb módszer, egyáltalán nem ajánlott kipróbálni. A kén ugyan alacsony 
hőmérsékleten megolvad, de egyrészt nagyon büdös és mindenhová behatoló kén-dioxidot ereget olvadás közben, másrészt meg ha véletlenül begyúl az 
elegy... Ha szerencsésen megúsztuk az összeolvasztást, akkor minőségileg jobb üzemanyaghoz jutunk mint a 
keveréses módszerrel. Az olvasztott üzemanyag gyakorlati fajlgos impulzusa Isp&nbsp;=&nbsp;50...55 s, míg a keverté csak 40...45 s. 
Látható tehát, hogy még a sok kínnal és büdösséggel összeolvasztott Zn/S elegy is gyengébben teljesít mint 
egy legegyszerűbb lőporos motor. </p>

<p align="justify"> Bármely módszer szerint járunk is el az üzemanyag készítésekor, lényeges hogy a felhasznált cinkpor 
a lehető legfinomabb legyen. A nagyon kis szemcseméret a siker titka, az ún. "atomizált" cinkpor a megfelelő minőségű. 
Másik lényeges pont, hogy a motorban nem szabad semmiféle szerves anyag maradjon (pl. papírból vagy taxtíliából készült 
hőszigetelés), ami nagy hőmérsékleten gázakatat fejleszthet, mert az motorrobbanáshoz vezethet. A tűlségosan magas kamranyomás 
miatt nem használható a motorral egybeépített pirotechnikai időzítőtöltet az ejtőernyő kioldásának késleltetésére. Ezt egyrészt 
a nyomás kiröpítené, másrészt meg magas nyomáson olyn gyorsan égne, hogy a késleltetés csupán a másodperc töredékéig tartana.</p>

<a class="kicsi">&nbsp;<br></a>
<a name="advantages" class="alcim">Előnyök és hátrányok</a>

<p align=justify>  <i><b>Pro:</b></i> kétségtelenül a Zn/S üzemanyag mellett szól, hogy az összetevői bármiféle engedély nélkül megvásárolhatóak. Ként 
bárhol találunk, nagyon finomra őrőlni pedig már csak elhatározás meg türelem kérdése. Cinkport beszerezni bajosabb, de igazából ez 
sem akadály: az interneten találni fémporokat forgalmazó cégeket (akár pirotechnika szakboltokat), és a posta is elszállítja bárhová, 
mivel nem veszélyes anyagról van szó. Előnyként áll1tható be, hogy a Zn/S nagyon magas égési sebessége lehetővé teszi, 
hogy akár fúvóka nélkűli rakétamotrot építsünk. Pozitívum lehet továbbá az is, hogy a  kilövés kétségkívül igen látványos. A sok képződő füst egész 
más hatást vált ki a szemlélőben mint pl. egy hibrid motor "tiszta" startja.  Az előnyök sajnos itt ki is merülnek.  </p>

<p align="justify"> <i><b>Kontra:</b></i> Alacsony fajlagos impulzus, túl gyors égés, nem éppen veszélytelen előállítás, robbanásveszélyes motrok... 
elég súlyos érvek a Zn/S használata ellen. A Zn/S legrosszabb tulajdonsága mégis az, hogy túl nagy nyomáson működik és ez vastag falú, nagy tömegű 
rakétamotrokat eredményez. A Zn/S motroknál megszokottnak mondható 120 atmoszféra a szilárd üzemanyagú rakétamotroknál megszokott 
üzemi nyomás sokszorosa. Ezt a nyomást és a magas hőmérsékletet csakis fémből készült motor bírja el. Az alacsony Isp és 
a súlyos motor egyenes következménye, hogy rakétánk viszonylag gyengén fog teljesíteni. A start lehet elég dinamikus, mert a 
legnagyobb kamranyomás az üzem kezdetén van, magassági rekordot azonban nem fogunk Zn/S rakétával dönteni. </p>

<p align="justify"> <i><b>Konklúzió:</b> Más amatőr üzemanyagok
előnyeivel és hátrányaival összevetve arra jutunk, hogy a kilövés szépségén kívül igazából semmi nem indokolja a Zn/S üzemanyag használatát, 
hacsak nem az, hogy van elfekvőben néhány zsák kén- meg cinkporunk, amit valamire úgyis el kellene használni...  </i>  </p>

<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_ZnS.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>
