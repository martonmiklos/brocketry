<HTML>


<!-- Mirrored from brocketry.cabspace.com/files/pages_hu/propellant_candy.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/cukros </TITLE>
<META HTTP-EQUIV="Content-Type" CONTENT="text/html; charset=utf-8">
<META NAME="keywords" LANG="hu" CONTENT="cukros üzemanyag, rakétaüzemanyag, cukros uzemanyag, raketauzemanyag, KNSU, KNSB, KNDX">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #CE1818; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Cukros üzemanyagok</H2>
  <a class="decor"></a><A class="link" href="#story"> História</a>
  <a class="decor">|<a class="decor"></a><A class="link" href="#properties"> Jellemzők</a>
  <a class="decor">| </a><A class="link" href="#preparation">Készítési mód</a> 
  <a class="decor">| </a><A class="link" href="#advantages">Előnyök és hátrányok</a>
<p>&nbsp;</p>

<P ALIGN=JUSTIFY>"Cukros üzemanyagok" fedőnév alatt igazából három egymástól kismértékben eltérő üzemanyag fut. 
Az eredeti üzemanyag cukrot (szacharózt) tartalmazott, amelyet a későbbi fejlesztések során szorbitollal 
(a dextrózra nagyon hasonlító mesterséges édesítőszer, egy ún. cukor-alkohol) és dextrózzal (szőlőcukor) 
helyettesítettek, a készítés során fellépő veszélyeket kiküszöbölendő. Az erdeti cukros verzió ma már 
nem igazán használatos, de a dextrózos és szorbitolos verziók nagyon népszerűek és még mindig "cukros"-nak vannak titulálva. 
Mivel igen megbízható és meglehetősen erős rakétamotrok építését teszik lehetővé, a cukros üzemanyagok 
igazi karriert futottak be és nagyban hozzájárultak az amatőr rakétázás elterjedéséhez.Az amatőr "szakzsargon" 
a szacharózos verziót KNSU (az angol <i>sucroze</i>-ból), a dextrózos verziót KNDX (<i>dextrose</i>), 
a szorbitolos verziót pedig KNSB (<i>sorbitol</i>) néven említi és ez az oldal is ezeket a 
jelöléseket használja.  </p>

<a class="kicsi">&nbsp;<br></a>
<a name="story"class="alcim">Eredete</a>

<P ALIGN=JUSTIFY> A káliumnitrát-cukor üzemanyag felfedezése Bill Colburn amerikai rakétás nevéhez fűződik. 
Colburn a lőporos motrok mintájára a motorba préselte a por formájú üzemanyagot; az első ilyen rakéta 1947-ben startolt 
a nyugati partokon. Az igazi áttörés azonban csak néhány évre rá következett be, amikor is a KNO<small>3</small>/cukor 
keverék összeolvasztott formáját kezdték használni. Ez már egy "igazi" rakétaüzemanyag volt, állandó tulajdonságokkal és 
meglehetősen magas fajlagos impulzussal (már a kezdetekben <i>Isp</i>&nbsp;=&nbsp;110&nbsp;s gyakorlati értékeket értek el). Az üzemanyag 
rohamos térhódítása Brinley publikációjáhjoz köthető (<i>B.R. Brinley - Rocket manual for amateurs, 1960</i>), ezt megelőzően 
csak kevesen használták. Az ezutáni 
évtizedekben sok lelkes amatőr és amatőr rakétás klub tesztelte és fejlesztette tovább ezt az üzemanyagot, így pl. a 
belga BVRO (később csak <A class="link" HREF="http://www.vro.be/" target="_blank"> VRO</A>) és a brazil SEF klubok is. Ennek a kutatómunkának 
az eredményeként született meg a KNO<small>3</small>/szorbitol üzemanyag (a szorbitolt a BVRO említi először mint a cukor 
helyettesítőjét, 1977-ben) illetve a KNO<small>3</small>/dextróz üzemanyag (Richard Nakka kanadai rakétás fejlesztése, 1996). 
A számtalan teszt eredményeként mára már mindhárom üzemanyag jellemzői jól ismertek, ami nagyon biztonságossá teszi a felhasználásukat. 
Újabban két amerikai cég is gyárt és forgalmaz szorbitolos üzemanyagokat, többhasználatú modellrakétamotrok utántöltésére.</p>

 <a class="kicsi">&nbsp;<br></a>
 <a name="properties"class="alcim">Jellemzők</a>

 <P ALIGN=JUSTIFY> A cukros üzemanyagok főbb tulajdonságai az <i>1.&nbsp;Táblázatban</i> vannak összefoglalva. A táblázatban szereplő 
 értékek a cukros üzemanyagok olvasztással készített változatára vonatkoznak. Az eredeti, szacharózos verzió csak azért van feltüntetve, 
 hogy szemléltesse milyen veszélyesen magas hőmérséklet szükséges az előállításához illetve hogy miért volt szükség a
 szacharózt dextrózzal és szorbitollal helyettesíteni. Mindhárom üzemanyag világos színű, kemény és 
 rigid tömböt alkot, amely felülete picit nedves lehet a levegő relatív nedvessétartalmától függően. A szacharózos változat enyhén
 sárgás-barna színű, mivel az olvadáspontján a szacharóz azonnal bomlásnak indul (karamellizálódik) és sötétre 
 színezi az amúgy fehér keveréket. A KNDX épp hogy csak sárga árnyalatú, míg a KNSB kissé átlátszó fehér.</p>
 
 
<BLOCKQUOTE>
<table align="top" border="0" cellspacing="1" cellpadding="6" >
 <tr>
<td>
<table align="top" border="0" cellspacing="1" cellpadding="3" >
    <tr>
        <td align="middle" bgcolor="#A2B4D2"><B> üzemanyag</B></td>
		<td align="middle" bgcolor="#A2B4D2"><B> &nbsp; KNO<small>3</small>/szacharóz &nbsp;</B></td>
		<td align="middle" bgcolor="#A2B4D2"><B> &nbsp; KNO<small>3</small>/dextróz &nbsp;</B></td>
		<td align="middle" bgcolor="#A2B4D2"><B> &nbsp; KNO<small>3</small>/szorbitol &nbsp;</B></td>
    </tr>
    <tr>
	    <td bgcolor="#E3E3C9"><i> &nbsp; oxidálószer/tüzelőszer arány (tömeg %)</i></td>
		<td align="middle"  bgcolor="#E3E3C9"> 65/35</td>
		<td align="middle"  bgcolor="#E3E3C9">65/35 (~62/38)*</td>
		<td align="middle"  bgcolor="#E3E3C9">65/35 </td>
    </tr>
    <tr>
		<td bgcolor="#E3E3C9"><i>&nbsp; olvasztási hőmérséklet (&deg;C)</i></td>
		<td align="middle"  bgcolor="#E3E3C9"> 174 - 190</td>
		<td align="middle"  bgcolor="#E3E3C9">98 - 123 *</td>
		<td align="middle"  bgcolor="#E3E3C9">91 - 125 </td>

    </tr>
	    <tr>
		<td bgcolor="#E3E3C9"><i>&nbsp; öngyulladási hőmérséklet (&deg;C)</i></td>
		<td align="middle"  bgcolor="#E3E3C9">&gt; 300</td>
		<td align="middle"  bgcolor="#E3E3C9">&gt; 300</td>
		<td align="middle"  bgcolor="#E3E3C9">&gt; 300</td>
    </tr>
    <tr>
		<td bgcolor="#E3E3C9"><i>&nbsp; sűrűség (g/cm3)</i></td>
		<td align="middle"  bgcolor="#E3E3C9"> 1.80</td>
		<td align="middle"  bgcolor="#E3E3C9">1.86</td>
		<td align="middle"  bgcolor="#E3E3C9">1.82</td>
    </tr>
		<tr>
		<td bgcolor="#E3E3C9"><i>&nbsp; higroszkopicitás (60% relatív légnedvességnél)</i></td>
		<td align="middle"  bgcolor="#E3E3C9"> jelentős</td>
		<td align="middle"  bgcolor="#E3E3C9">kismértékű</td>
		<td align="middle"  bgcolor="#E3E3C9">kismértékű</td>
    </tr>
    <tr>
		<td bgcolor="#E3E3C9"><i>&nbsp; elméleti Isp (s)</i></td>
		<td align="middle"  bgcolor="#E3E3C9"> 166</td>
		<td align="middle"  bgcolor="#E3E3C9">164</td>
		<td align="middle"  bgcolor="#E3E3C9">164</td>

    </tr>
    <tr>
		<td bgcolor="#E3E3C9"><i>&nbsp; gyakorlati Isp (s)</i></td>
		<td align="middle"  bgcolor="#E3E3C9"> 100 - 140</td>
		<td align="middle"  bgcolor="#E3E3C9"> 100 - 140</td>
		<td align="middle"  bgcolor="#E3E3C9"> 100 - 140</td>

    </tr>
    <tr>
		<td bgcolor="#E3E3C9"><i>&nbsp; égési sebesség @ 1 atm (mm/s)</i></td>
		<td align="middle"  bgcolor="#E3E3C9"> 4</td>
		<td align="middle"  bgcolor="#E3E3C9">2.1</td>
		<td align="middle"  bgcolor="#E3E3C9">2.6</td>
    </tr>
	    <tr>
		<td bgcolor="#E3E3C9"><i>&nbsp; égési sebesség @ 69 atm (mm/s)</i></td>
		<td align="middle"  bgcolor="#E3E3C9"> 15.3</td>
		<td align="middle"  bgcolor="#E3E3C9">12.9</td>
		<td align="middle"  bgcolor="#E3E3C9">11.6</td>
    </tr>
	<tr>
		<td bgcolor="#E3E3C9"><i>&nbsp; égéstermékek molekulatömege (g/mól)</i></td>
		<td align="middle"  bgcolor="#E3E3C9"> 42</td>
		<td align="middle"  bgcolor="#E3E3C9">42.4</td>
		<td align="middle"  bgcolor="#E3E3C9">39.9</td>
    </tr>
    <tr>
		<td colspan="4"><a class="note">&nbsp; *&nbsp;&nbsp;&nbsp; - dextróz-monohidrátra vonatkozó értékek. 
		Anhidrid dextróz használata esetén 146 &deg;C  </a></td>


    </tr>
  </table>
  </td>
  <td><a class="graph"><b>1. Táblázat:</b> <br> a cukros üzemanyagok<br>legfontosabb jellemzői<br>(Richard Nakka után)</a></td>
  </table>
</BLOCKQUOTE>
 
  <P ALIGN=JUSTIFY> Látható, hogy a három üzemanyag tulajdonságai csak nagyon kevéssé különböznek egymástól. Rakétatechnikai szempontból a
  három termék igazából szinte egyforma, jelentős eltérés csak az égési sebességben tapasztalható. Annál fontosabb azonban a gyártásukat 
  nagyban befolyásoló <i>olvasztási hőmérsékletben</i> tapasztalható eltérés. Míg a szacharóz 198&nbsp;&deg;C hőmérsékleten olvasztható 
  össze a káliumnitráttal, addig a KNDX és a KNSB a gyakorlatban már a 100&nbsp;-&nbsp;125&nbsp;&deg;C intervallumban elkészíthetőek 
  (a dextróz olvadáspontja 146&nbsp;&deg;C, a szorbitolé 99&nbsp;&deg;C). Ez a gyakorlatban 
  annyit tesz, hogy míg a szacharózos verzió készítése meglehetősen veszélyes, hiszen a megolvadt üzemanyagelegy könnyen belobbanhat, 
  a dextrózos és szorbitolos változatok esetén az olvasztási hőmérséklet és a keverék gyulladáspontja közötti nagy külnbség 
  viszonylag biztonságossá teszi a gyártási folyamatot. A szorbitol akár külön is megolvasztható és csak ezután keverődik bele 
  a KNO<small>3</small>, amikor már rég nincs a közelben semmiféle hőforrás. 
  Az alacsonyabb olvasztási hőmérsékletnek más előnyei is vannak, amelyek mind a szacharóz leváltása mellett szóltak: míg az olvasztott KNSU csak nagyon rövid ideig volt  olvasztott 
  állapotban tartható  mert az olvadási hőmérsékleten elkezd bomlani, a KNDX és KNSB esetén nincs ilyen probléma. A KNSU olvasztásánál 
  az is problémát  jelentett, hogy az olvadt üzemanyag felhasználásával ugyancsak sietni kellett, mert az olvadék nagyon hamar 
  megszilárdul (ezért pl. előre felforrosított kanállal dolgoztak az úttörő rakétások). A KNDX már sokkal kényelmesebben feldolgozható, 
  egyrészt mert olvadt állapotban tartható anélkül hogy elbomlana, másrészt mert hosszabb ideig marad képlékeny. Ebből a szempontból 
  pedig legelőnyösebb az olvadt KNSB, amely   formába öntés után még órákon keresztül alakítható marad. Érthető hát, hogy a két 
  "fiatalabb cukros" előnyeinek köszönhetően szinte teljesen kiszorította az eredeti KNSU üzemanyagot. </p>
  
  <P ALIGN=JUSTIFY> A KNDX és KNSB esetén fontos odafigyelni a helyes <i>tömegarányokra</i>, mert úgy dextróz mint a szorbitol anhidrid és hidrát 
  formában is létezik. A kereskedelemben kapható dextróz  általában dextróz-monohidrát, amelyből az anhidrid melegítéssel (a víz elpárologtatásával) 
  nyerhető ki. A dextrózzal ellentétben a kereskedelmi szorbitol legtöbbször anhidrid, nem tartalmaz tehát vizet. A hidrát formájú dextróz 
  9.1&nbsp;%, míg a szorbitol 4.5&nbsp;% vagy 9&nbsp;% vizet tartalmaz (attól függően hogy fél molekula vagy egy molekula vizet tartalmazó 
  formáról van szó). Ennek következtében több dextrózt vagy szorbitolt kell a káliumnitráthoz keverni mintha anhidrid (vízmentes) formában használnánk. 
  A módosított arányok az <i>1.Táblázatban</i> zárójelben vannak feltüntetve. 
  A kristályvizes dextróz előnyös tulajdonsága, hogy olvadásuk alacsonyabb hőmérsékleten elkezdődik mint az anhidrid formáknak. Ezért míg az anhidrid 
  dextróz olvadáspontja 146&nbsp;&deg;C, addig a dextróz-monohidrát már 90&nbsp;&deg;C környékén elkezd feloldódni a kristályvizében és 123&nbsp;&deg;C-on már 
  teljesen olvadt formában van. </p>
  
 <table border="0" cellpadding="6" cellspacing="0" align="left">
<tr>
    <td><img border="1" hspace="6" vspace="4" src="../propell/candy_diagram.gif"></td>
</tr>
<tr>    
    <td align="middle"><a class="graph"><b>1. Ábra: </b>Cukros üzemanyagok égési sebessége a nyomás<br>függvényében (Richard Nakka nyomán)</td>
</tr>
</table>  

  <P ALIGN=JUSTIFY> A fenti táblázatból látható, hogy az <i>égési sebesség</i> tekintetében jelentős eltérés tapasztalható a három üzemanyag között. 
  A KNSU égési sebessége atmoszférikus nyomáson szinte kétszerese a másik két üzemanyagénak és 1000 psi nyomáson is 30-40&nbsp;%-al nagyobb mint 
  ez utóbbiaké. Ennél azonban sokkal fontosabb az a tény, hogy a három üzemanyag égési sebessége egész másként változik a nyomással. Az 
 <i> 1.&nbsp;Ábrán </i> a cukros üzemanyagok égési sebessége van feltüntetve a nyomás függvényében. Látható, hogy a három görbe jelentősen eltér egymástól. A 
 KNSU égési görbéje a legszabályosabb, ugyanis növekvő nyomással folyamatosan nő az égési sebesség (ezt nevezzük szabályos <i>de St. Robert</i> viselkedésnek). A 
 KNDX égési sebessége kezdetben hasonlóan nő mint a KNSU-é, de úgy 15&nbsp;atm környékén ez a növekedés lelassul és az égési sebesség megközelítőleg 
 állandó marad kb. 35&nbsp;atm-ig. A görbén ebben a nyomástartományban egy lapos rész figyelhető meg, ahol az égési sebesség értéke 7.5-8&nbsp;mm/s, ezután 
 az égési sebesség ismét elkezd nőni a nyomással (az ilyen viselkedésformát <i>plateau</i>-nak nevezzük). A legszabálytalanabb a KNSB viselkedése, 
 ugyanis az égési sebesség egy maximum után (9.5&nbsp;mm/s&nbsp;@10&nbsp;atm) a 15-40&nbsp;atm nyomástartományban alacsonyabb értékeket mutat 
 (7.5-8&nbsp;mm/s) majd ismét növekedésnek indul. Az égési sebesség ilyen változását szaknyalven <i>mesa</i>-nak nevezzük.</p>
  
  <P ALIGN=JUSTIFY> Mivel a szilárd üzemanyagú rakétamotrok általában egy adott üzemi nyomásra vannak tervezve, az égési sebességnek a fenti módon való 
  változása szerencsére nem okoz túl sok gondot. KNDX és KNSB motrok esetén jó az üzemi nyomást valahová 20 és 35 atmoszféra közé tervezni, 
  ahol szép semleges égési viselkedést kapunk. Mindenképpen megnyugtató, hogy az égési sebesség magasabb nyomásokon sem kezd el ugrásszerűen nőni 
  (mint azt a <a class="link" href="propellant_BP.html#properties">lőporos üzemanyagok</a> esetében láthattunk), ilyen szempontból tehát nem fenyeget 
  motorrobbanás veszélye. </p>
  
  <table border="0" cellpadding="6" cellspacing="0" align="right">
<tr>
    <td><img border="1" hspace="6" vspace="4" src="../propell/candy_sorbitol.jpg"></td>
</tr>
<tr>    
    <td align="middle"><a class="graph"><b>2. Ábra: </b>KNO<small>3</small>/Szorbitol üzemanyagú<br>rakéta fehér füstje<br>(www.oregonrocketry.com)</a></td>
</tr>
</table>
  
  <P ALIGN=JUSTIFY> Az égési sebesség növelésére a dextrózos és szorbitolos üzemanyagokhoz különböző katalizátorokat lehet adagolni 
  kis mennyiségben (1-2%).   Katalizátorként legjobban a barna vas-oxid (Fe<small>2</small>O<small>3</small>) vált be a 
  tapasztalatok szerint, használata magas nyomáson az égési sebesség jelentős növekedéséhez vezet. Így pl. a KNDX üzemanyag 
  égési sebessége atmoszférikus nyomáson <i>V<small>0</small></i>&nbsp;=&nbsp;2&nbsp;mm/s 
  úgy katalizátorral mint katalizátor nélkül, de 30 atm nyomáson már <i>V</i>&nbsp;=&nbsp;8&nbsp;mm/s vas-oxid nélkül 
  és  <i>V</i>&nbsp;=&nbsp;13&nbsp;mm/s 1&nbsp;%  vas-oxid adalékkal. Az 1%&nbsp;Fe<small>2</small>O<small>3</small> 
  tartalmú KNDX üzemanyag égési sebessége a "tiszta" KNSU üzemanyagéhoz hasonlítható és nem mutat többé <i>plateau</i> 
  tulajdonságokat (jól leírható az <i>1.&nbsp;Ábrán</i> látható lila vonallal). Jó tudni, hogy az üzemanyag nedvességtartalma 
  jelentősen csökkenti az égési sebességet, ezért a minél szárazabb üzemanyag előállítására törekedjünk és a tárolás 
  során is óvjuk a nedvességtől a cukros üzemanyagokat.</p>
  
  <P ALIGN=JUSTIFY> <i>Fajlagos impulzus</i> tekintetében a cukros üzemanyagok igencsak lepipálják a lőporos üzemanyagokat. Egy dextrózos 
  vagy szorbitolos motor gyakorlatban könnyen <i>Isp</i>&nbsp;=&nbsp;100&nbsp;s fölött teljesít (de akár <i>Isp</i>&nbsp;=&nbsp;130-140&nbsp;s is 
  elérhető velük), míg a lőporosok esetében kb. 
  az <i>Isp</i>&nbsp;=&nbsp;90&nbsp;s jelenti a felső határt. A nagyobb Isp több tényező együttes hatásának köszönhető. 
  Egyrészt a cukros üzemanyagok égéstermékeinek nagyobb része gázhalmazállapotú mint a lőporosoké és ennek következtében 
  nagyobb az üzemi nyomás, másrészt meg a kiáramló részecskék kisebb átlagos 
  molekulatömegűek (kb. 40&nbsp;g/mól vs. 45&nbsp;g/mól), ezért nagyobb sebességre fel tudnak gyorsulni a fúvókán. Természetesen a cukros 
  üzemanyagok égése során nagy mennyiségű szilárd és folyékony égéstermék is keletkezik, amelyek sűrű fehér füstöt eredményeznek. 
  Az <i>2.&nbsp;Ábra</i> egy KNSB üzemanyagú rakéta kilövését mutatja, jól látható rajta a cukros 
  üzemanyagokra jellemző sűrű fehér füst. A sok füsthöz nagyon kevés láng társul, ezért nem használják a cukros üzemanyagokat tüzijátékrakéták 
  meghajtására.</p>
  
   <P ALIGN=JUSTIFY>Mindhárom cukros üzemanyag <i>higroszkópos</i> valamilyen mértékben. Ebből a szempontból a KNSU áll a legrosszabbul, 
   míg a KNDX és főleg a KNSB esetén ez kevésbé zavaró. A levegő magas relatív nedvességtartalma esetén azonban ez utóbbi két üzemanyag 
   is fokozottan nedvszívó, ezért ajánlatos jól lezárt dobozban tárolni. A KNDX estén a tapasztalat azt mutatja, hogy a kristályvizes dextrózt 
   használunk alapanyagnak, az üzemanyag kevésbé lesz nedvszívó mintha az anhidrid formát használtuk volna. Teljesen kiszáradt 
   állapotban a KNDX-nek és KNSB-nek nem nedves a felülete és csak kevéssé nedvszívóak.</p>
  
 <a class="kicsi">&nbsp;<br></a>
 <a name="preparation" class="alcim">Készítési mód</a>
 
 <P ALIGN=JUSTIFY> A cukros üzemanyagok készítésének ugyanaz a lényege mint bármely más heterogén rakétaüzemanyagénak: az összetevők minél 
 tökéletesebb összekeverése, hogy azok minél nagyobb felületen érintkezzenek egymással. Ennek érdekében fontos tehát minél kisebb 
 szemcseméretűre <i>őrölni a komponenseket és minél alaposabban összekeverni</i> őket. A cukrok alacsony olvadáspontjából adódóan egy 
 hatékonyabb  módszer is rendelkezésre áll, éspedig az <i>összeolvasztás</i>. Ennek során az egyik komponens (dextróz vagy szorbitol) 
 megolvad és körbeveszi a KNO<small>3</small>-szemcséket. Ez a módszer sokkal jobb érintkezést biztosít az oxidálószer és tüzelőanyag 
 között mint az egyszerű öszekeverés és ebből adódóan jobb minőségű üzemanyagot eredményez. Van egy harmadik előállítási mód is, az
 <i>újrakristályosítás</i>,  amely azon alapszik, hogy úgy a cukrok mint a KNO<small>3</small> oldódik vízben. Ezzel a módszerrel 
 úgymond  "összeoldjuk" a  komponenseket, a kész keverékről pedig egyszerűen lepárologtatjuk a vizet.  A továbbiakban mindhárom 
 készítési mód részletesebben le van írva.  </p>

<P ALIGN=JUSTIFY> <b><i>Összeőrlés:</i></b> csupán a szacharózos változat esetében van jelentősége, mivel az olvasztás ez esetben 
meglehetősen veszélyes lenne. Az összetevőket külön-külön finom porrá őröljük, majd a kívánt arányban jól összekeverjük. A keverést
mozsárban is végezhetjük  amennyiben megfelelően óvatosak vagyunk. Kevés vas-oxid adalék barnás-vöröses színűre festi az üzemanyagot 
és jól láthatóvá teszi az esetleges inhomogenitásokat. A por alakú üzemanyagot a lőporhoz hasonlóan préselve lehet
használni rakétamotrokban. A lőporos motroktól eltérően azonban a cukros motrok végét le kell zárni, különben a nyomás 
kirepítheti az üzemanyagtömböt a motorból a fúvókával ellentétes oldalon. Ennek oka az, hogy a a cukros motrok üzemi 
nyomása jóval nagyobb mint a lőporosoké, amelyet az üzemanyagtömb és motorfal közötti tapadás nem mindig bír "féken tartani". </p>
 
<P ALIGN=JUSTIFY> <b><i>Összeolvasztás:</i></b> a dextrózos és szorbitolos üzemanyagok jellemző készítési módja, mivel ezen anyagok 
alacsony olvadáspontja viszonylag biztonságos olvasztást tesz lehetővé. Az olvasztásra jellemző, hogy csak az egyik komponens fog megolvadni, 
hiszen a KNO<small>3</small> olvadáspontja jóval magasabb mint a cukroké. Ebből adódóan csak a káliumnitrátot szükséges finom porrá 
őrölni, hiszen a dextróz illetve szorbitol úgyis megolvad (ettől függetlenül a minél jobb keveredés elősegítésére a szorbitolt is 
szokás őrölni). Hagyományosan az olvasztás az összetevőket előre összevegyítve történik. 
Az olvasztáshoz inoxedényt illik használni és állítható hőmérsékletű villanytűzhelyet, amelyet 130&nbsp;&deg;C-ra állítunk be. 
Az olvasztás során az olvasztóedényben a hőmérsékletet folyamatosan ellenőrizni kell egy hőmérővel, lényeges hogy ez soha nem szabad 
meghaladja a 130&nbsp;&deg;C-t. A megolvasztott keveréket folytonos kevergetés közben 
néhány percig a 125&nbsp;-&nbsp;130&nbsp;&deg;C intervallumban kell tartani, hogy az esetleg jelenlevő vizet teljesen kipárologtassuk belőle. Az olvasztást 
követően a még folyékony állagú üzemanyagot öntőformába vagy egyenesen a motorba kanalazzuk és jól megnyomkodjuk, hogy az esetleges 
légbuborékokat kipréseljük belőle. A hőmérséklet csökkenésével a dextrózos változat hamar megszilárdul, míg a szorbitolos üzemanyag 
csak kb. egy óra múlva kezd szilárdulni és majd csak egy nap múlva köt meg teljesen. A dextrózos üzemanyag tovább marad képlékeny, ha az 
olvasztást 150&nbsp;&deg;C-on vegezzük, persze ez estben számolni kell a növekvő  begyulladási veszéllyel is.</p>

<P ALIGN=JUSTIFY>Az olvasztás veszélyeit hivatott csökkenteni az a módszer amely szerint a már megolvadt dextrózba vagy 
szorbitolba keverjük bele a finom porrá őrölt KNO<small>3</small>-t. A módszer előnye, hogy az üzemanyag összetevői 
csak akkor keverednek, amikor az edény már nincs a tűzhelyen, így redukálódik a véletlen begyúlás esélye. Alacsonyabb 
olvadáspontja és lassabb szilárdulása miatt főként a szorbitolos változatot lehet ezzel a módszerrel kényelmesen előállítani. 
Az előre kimért szorbitolt 100&nbsp;&deg;C-on megolvasztjuk, majd levegyük a tűzhelyről és összekeverjük a finom porrá őrölt 
KNO<small>3</small>-al. Ezt követően a kívánt formába öntjük. Ha dextrózt használunk, akkor 
az olvadt dextrózt 150&nbsp;&deg;C-ra hevítjük és a KNO<small>3</small> port felforrósítjuk összekeverés előtt, különben 
az üzemanyagkeverék megszilárdulhat még mielőtt formába tudnánk önteni.  Még biztonságosabb módszer a szorbitolt és KNO<small>3</small>-ot 
vízfürdőn összeolvasztani, pl. úgy, hogy lobogó vízbe lógatjuk az üzemanyagkeveréket tartalmazó - természetesen hőálló - zacskót. 
Ennek az eljárásnak hátránya az, hogy az esetleg jelenlévő nedvesség az üzemanyagban marad.</p>
 
<P ALIGN=JUSTIFY> <b><i>Újrakristályosítás:</i></b> a KNSU gyártási veszélyeit hivatott csökkenteni és a KNDX esetében is használható, a 
KNSB esetén viszont nincs jelentősége. Az eljárás azon alapul, hogy mindkét összetevő (káliumnitrát és cukor) 
oldódik vízben. Dióhéjban a módszer abból áll, hogy az összetevőket forró vízben oldjuk, majd az oldatot bepároljuk. 
A gyorsabb "elfolyósítás" és könnyebb utólagos megmunkálás érdekében a cukor egy részét glukózsziruppal helyettesítjük, az arányok 60&nbsp;%&nbsp;KNO<small>3</small>, 
30&nbsp;%&nbsp;szacharóz vagy dextróz és 10&nbsp;% szirup. Értelemszerűen minél kevesebb vizet használunk a feloldásnál, 
annál gyorsabban ki tudjuk majd párologtatni 
az üzemanyagból. A bepárlást 150&nbsp;&deg;C-on lehet végezni, az üzemanyagot pedig teljes száradás előtt még melegen fel kell 
dolgozni. Az eljárás előnye az összetevők igen jó keveredése, hátránya, hogy nem küszöböli ki az az üzemanyagkeverék "főzését". 
Az eljárás részletesen az <a class="link" href="http://www.jamesyawn.com/rcandy/index.htm">http://www.jamesyawn.com/rcandy/index.htm</a> 
van leírva.</p>

<P ALIGN=JUSTIFY> <a class="hey">Figyelem!</a> A cukros üzemanyagok olvasztása során megfelelő vedőfelszerelés (védőszemüveg, bőrkesztyű, bőrköpeny) 
használata kötelező. Az olvasztás során a hőmérsékletet folyamatosan ellenőrizni kell és a keveréket állandóan kavargatni kell a lokális túlmelegedések 
elkerülése végett. A hőmérsékletet nem elég a villanytűzhelyen beállítani, mert annak termosztátja meglehetősen pontatlan. A biztonság kedvéért egy laborhőmérő 
legyen állandóan az olvadékban. Az olvasztást követően az olvadék nagyon forró és megégetheti a figyelmetlen rakétást, ezért nagyon körültekintően járjunk el. 
Hacsak lehet használjunk szorbitolt és a "külön olvasztás majd keverés" technikával járjunk el.</p>

 <a class="kicsi">&nbsp;<br></a>
 <a name="advantages" class="alcim">Előnyök és hátrányok</a>

 
<p align=justify>  <i><b>Pro:</b></i> A cukros üzemanyagoknak igen sok előnyös tulajdonságuk van, nem véletlenül népszerűek tehát. 
Könnyen beszerezhető alapanyagok, egyszerű "laborfelszerelés", a <a class="link" href="propellant_BP.html">lőporos üzemanyagoknál</a> 
nagyobb fajlagos impulzusértékek (a <a class="link" href="propellant_ZnS.html">cink-kén üzemanyaghoz</a> mérten pedig nagyságrendekkel 
"jobb" motrok készíthetőek belőlük), stabil égési viselkedés, kis nyomásérzékenység, könnyen reprodukálható minőség, stb. mind 
az előnyök közé sorolható. Sok kezdőnek van azonnali sikere olvasztott KNDX üzemanyaggal, míg az első lőporos motrok 
általában nem (vagy inkább nem jól) működnek. Kár is tovább sorolni az előnyöket, lássuk hát inkább a kontrákat. </p>

<p align="justify"> <i><b>Kontra:</b></i> A hátrányok jórésze leginkább a KNSU üzemanyagot érinti. Ennek olvasztása 
ugyanis elég veszélyes, a tapasztalt rakétások és pirotechnikusok általában egyetértenek abban, hogy a KNSU-olvasztás 
jóval veszélyesebb művelet mint egy lőporos motor készítésének bármely fázisa. A KNSB olvasztásának veszélyességi faktorát 
már a lőporéval egyenlőnek vagy annál kisebbnek (külön olvasztás) becsülik, az <a class="link" href="propellant_composite.html">amatőr kompozit üzemanyagok</a> 
előállításához képest azonban még ez is veszélyesnek számít. A nedvszívóság a cukros üzemanyagok egyik kisebb problémája, amely közepes relatív légnedvességnél 
igazából nem jelent gondot. Nagyobb hátrány, hogy a megszilárdult üzemanyagtömbök igen rigidek és ütés vagy hirtelen tágulás esetén megrepedhetnek, ami 
az égésfelület növekedése miatt motorrobbanáshoz vezet. Emiatt nem ajánlatos pl. nagyobb méreteknél a motorba öntött formában használni a cukros 
üzemanyagokat, a motor "nyúlása" folytán ugyanis az üzemanyagtömb elszakadhat vagy éppen elválhat a motorfaltól, ami a repedéshez hasonló következményekkel 
jár. A KNSB hátrányos tulajdonsága, hogy nehezen begyújtható, ami több szegmensből álló hajtóanyagelrendezésnél jelenthet gondot. </p>

<p align="justify"> <i><b>Konklúzió:</b> Más amatőr üzemanyagokkal összevetve a KNDX és KNSB üzemanyagok egy igen "kellemes" 
üzemanyagkategóriát képviselnek úgy kezdő mint haladó amatőrök számára, amelyek akár igazi "nagy" motrok (értsd 
<a class="link" href="general_standards.html#classes">H-kategória </a>és fölötte) készítésére is jól felhasználhatóak. 
A KNSU gyártási veszélyek miatt ellenjavallott, esetleg préselt formában lehet próbálkozni vele ha kis motorméretekben 
gondolkodunk. </i>  </p>

 <p>&nbsp;</p>
 <p>&nbsp;</p>
 <p>&nbsp;</p>
 <p>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_candy.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>
