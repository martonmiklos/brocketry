<HTML>



<!-- Mirrored from brocketry.cabspace.com/files/pages_hu/fins.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
<TITLE>BRocketry/rakétaépítés/szárnyak </TITLE>
<META HTTP-EQUIV="Content-Type" CONTENT="text/html; charset=iso-8859-2">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">


<H2> Szárnyak</H2>

  <a class="link"></a><A class="link" HREF="#shape">Milyet? </A>
  <a class="decor">| </a><A class="link" HREF="#number">Hányat? </A>
  <a class="decor">| </a><A class="link" HREF="#material">Mibõl? </A>
  <a class="decor">| </a><A class="link" HREF="#fix">Rögzítés </A>
  <a class="decor">| </a><A class="link" HREF="#tipp">Tipp </A>
<p align="justify">&nbsp;</p>

<p align="justify">A szárnyak a rakéta 
<A class="link" href="aero.html#stabilitas" >stabilitását</a>
hivatottak biztosítani. Szárnyak nélkül a rakéta nem képes tartani a megadott irányt. Természetesen 
más  módszerekkel is lehet stabilizálni a rakétát, pl. pörgéssel  illetve "farok" vagy 
pálca használatával mint az  a tüzijátékrakéták esetében figyelhetõ meg, de a legkézenfekvõbb 
megoldás a szárnyak használata marad, a módszer egyszerûsége valamint hatékonysága miatt. 
A szárnyak könnyen elkészíthetõek, viszonylag kevéssé növelik a légellenállást és nagymértékben 
stabilizálnak.  Elvégre is erre lettek kitalálva.</p>

<br> <a class="kicsi">&nbsp;</br></a>
<a class="alcim" name="shape">A szárnyak alakja</a>

<p align="justify">A szárny formája elsõsorban a légellenállás miatt lényeges. A mellékelt 
ábrán egy közönséges trapéz alakú szárny látható, amely talán a legelterjedtebb forma az 
amatõr rakéták világában, lévén hogy ezt a legegyszerûbb  kivágni. A törzs és a szárny 
belépõ éle által bezárt &szlig; szög  különösen nagy sebességek esetén válik fontossá, 
szuperszonikus rakétáknál túlságosan nagy &szlig; a légellenállás  növekedéséhez vezethet. 
A légellenállás csökkentése érdekében a szárny profilját is megfelelõ alakúra kell kiképezni, 
éspedig a belépõ él gömbölyített kell legyen, a kilépõ pedig éles. Igy egy elnyújtott csepp 
alakú szárnyprofilhoz jutunk. Amint az ábrán is látható, a szárny legvastagabb pontja a 
belépõ élhez van közelebb. Szuperszónikus illetve transszónikus sebességû rakéták esetén a 
szárny belépõ élét is élesre kell kiképezni, a szárnyprofil pedig egy kétélû késpenge 
keresztmetszetéhez lesz hasonló. Ez esetben a szárny a belépõ és kilépõ élek közti távolság 
felénél kell a legvastagabb legyen. </p>

<table  border="0" width="850">
<tr>
     <td><img img border="1" hspace="10" src= "../fins/formhu.gif"></td>
	 <td><a class="graph"><b>1. Ábra: </b><br>Szubszonikus és szuperszonikus szárnyak alakja </a></td>
</tr>
</table>

<p align="justify">Természetesen az említett trapézformától eltérõ bármilyen más forma is 
használható. Amit tudni kell, hogy a szárny kialakításával befolyásolni tudjuk a rakétánk 
<A class="link" href="aero.html#CGCP" > nyomásközéppontjának</a> (CP) a helyét. Minél nagyobb felületû 
szárnyakat használunk és minél hátrább helyezzük el õket, annál hátrább kerül a CP. 
Értelemszerûen  hátranyilazott szárnyak esetén még hátrább lesz a CP. Ez nagyon fontos 
lehet ha a lehetõ legkönnyebb rakéta építése a cél, ugyanis kiegyensúlyozáskor kevesebb 
ellensúlyt kell majd a rakéta orrába helyeznünk. A szárnyfelület  növelése ugyanakkor 
növeli a rakéta légellenállását is, tehát nem kell túlzásba vinni. Egy kis tapasztalattal, 
illetve rakétatervezõ programok segítségével könnyen meg lehet találni az optimumot a 
szárnyfelület, stabilitás és légellenállás  között. Jó tudni azt is, hogy a két egyforma 
területû szárny közül a hosszabb gyengébben stabilizál  mint a szélesebb. A következõ 
ábrán néhány,  a rakétamodellezõk által  kedvelt szárnytípus látható.</p>

<table  border="0" width="850">
<tr>
     <td><img img border="1" hspace="10" src= "../fins/shapehu.gif"></td>
	 <td><a class="graph"><b>2. Ábra: </b><br>Népszerû szárnytípusok </a></td>
</tr>
</table>

<p align="justify">Az a) típus egy sima trapézalakú szárny, módosított  kilépõéllel, ami 
nagyon hasznosnak bizonyul földetéréskor. Ha ilyen szárnyat használunk, nagyobb az esélye, 
hogy nem fog letörni landoláskor (az ejtõernyõ általában nem lassítja le annyira a rakétát
mint azt szeretnénk és leginkább a szárnyak vannak kitéve  a sérülésnek). A b) illetve c) 
típusú szárnyakat  használva hátrább kerül a rakétánk CP-je, ennek elõnyei az 
<A class="link" href="aero.html">Aerodinamika </a> fejezetben vannak ismertetve. Versenyeken gyakran 
láthatunk méginkább  hátranyúló szárnyakat,  ám ezek nem jellemzõek az amatõr rakétákra.
A d) ábrán egy különleges szárny látható, csak azért tettem be mert kialakítása nagyon 
eltér egy hagyományos  szárnyétól. Esztétikai szempontokat figyelmen kívül hagyva, ilyen 
szárnyat építeni teljesen fölösleges, jól szemlélteti ellenben  azt, hogy a szárny 
alakjának az aerodinamika törvényein kívül csak a képzeletünk  szabhat gátat. Kezdõ 
rakétaépítõk a <A class="link" href="underwork.html">
Tervrajzok </a> oldalon találnak tipikus szárnyméreteket.</p>

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src= "../fins/eddies.gif"></td>
</tr>
<tr>    
       <td align="middle"><a class="graph"><b>3. Ábra: </b>Lamináris és turbulens áramlás a rakéta körül </a></td>
</tr>
</table>

<p align="justify">Ha az esztétikai szempontok nem számítanak, akkor olyan szárnyat 
próbálunk építeni, amely a legkisebb légellenállás mellett a leghatékonyabban stabilizálja 
a rakétát. A jobboldali ábrán egy rakéta körüli áramvonalak láthatóak, nagyon leegyszerûsítve. 
Megfigyelhetõ, hogy a rakéta közelében turbulens, míg távolabb lamináris áramlás van. A 
szárnyak leghatékonyabban stabilizáló része az, ami "kilóg" az örvényekbõl és a lamináris 
zónában van. Fontos tehát, hogy a szárnyak hegye minél messzebre kerüljön a törzstõl, ami 
annyit jelent, hogy a "széles" szárnyak jobbak, mint a "hosszú" szárnyak. A szubszónikus 
sebességeken "ideális szárny", már ha egyáltalán beszélhetünk ilyenrõl, az ábrán láthatóhoz 
hasonló, széles szárny lesz tehát. A fenti logikát alkalmazva azonnal választ kapunk a 
szárnyak számára is: a stabilitás szempontjából jobb kevesebb és nagyobb szárnyat használni, 
mint sok kicsit. Nagyobb sebességeknél változik a helyzet, szuperszónikus repüléshez a kisebb 
szárnyak alkalmasabbak lehetnek, szintén légellenállásbeli megfontoásból. </p> 

<br> <a class="kicsi">&nbsp;</br></a>
<a class="alcim" name="number">A szárnyak száma</a>
<p align="justify"> Háromnál kevesebb szárnyat értelemszerûen nem használhatunk, mert nem 
tudnák stabilizálni a rakétát. Lehet tehát 
három  (egymástól 120  fokra), négy (90&deg;), hat (60&deg;) stb. szárnyat használni. 
Négy szárny a legnépszerûbb,  
mert a szimmetriából kifolyólag a legkönnyebb pontosan  felfogatni a rakéta törzsére. 
Három szárny használata ellenben kisebb légellenálláshoz vezet, így kifizetõdõ lehet a 
kis extra odafigyelés a felfogatáskor. Funkcionális szempontból négynél több szárny 
használata nem indokolt; lehet persze hat vagy éppen nyolc szárnyat is használni ha 
kedvünk tartja, de számolni kell azzal, hogy ennek a légellenálás látja kárát. A szárnyak 
ugyanis általában a rakéta összfelületének igen nagy hányadát teszik ki és a szárnyak számának 
növelésével rohamosan nõ a <A class="link" href="aero.html#drag" >
felületi súrlódási ellenállás</a>. Ezért ha pl. magassági rekordot szeretnénk dönteni, mindenképp egy 
háromszárnyú rakéta lesz a helyes választás.</p>

<br> <a class="kicsi">&nbsp;</br></a>
<a class="alcim" name="material">A szárnyak anyaga</a> 	
<p align="justify">Szárnyat készíteni lehet bármibõl ami elég erõs és elég könnyû. 
Rakétamodelleknél leggyakrabban használt
anyag a balsafa, ami a parafánál is könnyebb (de erõsebb) délamerikai fa. Újabban 
persze a mûanyag szárnyak élik a fénykorukat, de ezek amatõr körökben nem szorították ki a fát, 
mivel ez utóbbi könnyebben megmunkálható. Kisebb rakétákhoz fenyõfából készíthetünk 
szárnyakat; ez könnyen a megfelelõ formára alakítható, csiszolva és néhány rétegben lefestve 
pedig eléggé sima lesz. Vigyázni kell, hogy a fa erezete a szárny belépõ élével legyen 
párhuzamos, így lesz a legerõsebb. Ha a fa erezete a rakéta hossztengelyével párhuzamos, könnyen megeshet
hogy letörik a vége. Ha rétegelt falemezt használunk természetesen nem áll fenn ez a probléma. 
Különbözõ vastagságú balsa- és rétegelt falemezeket modellezõ- vagy barkácsboltokban találunk; 
1 mm és 5 mm közötti vastagságban különösebb probléma nélkül beszerezhetõek. &quot;Egyhasználatú&quot; 
rakétákhoz kár túl sok munkát fektetni a 
szárnyakba, én ilyenkor telefonkártyákból szoktam õket kivágni. A "telefonkártya-mûanyag" 
meglehetõsen erõs és rugalmas, epoxyval és szilikonragasztóval jól ragasztható. 
Ha mûanyag szárnyakat használunk, 
akkor gyõzõdjünk meg róla hogy ezek a motor hõjétõl nem veszítik el szilárdságukat vagy 
rugalmasságukat, mert a szárny deformációja a stabilitás vesztéséhez vezet. Nagy rakétákhoz 
használhatunk alumíniumlemezt, de a fa is tökéletes; mindenképpen ez utóbbi ajánlott a biztonságos 
rakétázás érdekében. Nagyobb méreteknél a fából készült szárnyakat tanácsos 
<a class="link" href="body.html#composite"> üvegszálszövettel </a> bevonni, így sokkal erõsebbek 
és kevésbé sérülékenyek lesznek. Az üvegszál- illetve szénszálerõsítésû balsafaszárnyak igen 
kedveltek, minden tekintetben kiválóak; szilárdság, rugalmasság és könnyûség szempontjából 
a kereskedelemben kapható szárnyakkal is lazán felveszik a versenyt.</p>

<br> <a class="kicsi">&nbsp;</br></a>
<a class="alcim" name="fix">A szárnyak rögzítése</a> 
<p align="justify">Nem elég a szárnyakat jól kialakítani, fel is kell õket fogatni a törzsre.
Rosszul rögzített szárnyak nagy sebességnél leválnak a törzsrõl, a rakéta instabillá 
válik és bukdácsolni kezd. Lassú rakétáknál (70...80 m/s) elég lehet valamilyen erõs 
ragasztóval a törzshöz ragasztani a szárnyakat, majd száradás után egy réteg epoxyval 
megerõsíteni  a szárny-törzs illesztést, ám nagyobb sebességeknél az ilyen megoldások nem 
megbízhatóak. Volt alkalmam megvizsgálni egy rakétát, amelyrõl kb. 160&nbsp; &nbsp;m/s
sebességnél a légellenállás minden, az elõzõekben leírt módon ragasztott részt letépett 
(szárnyakat és megvezetõ gyûrûket). Ha gyors rakétát akarunk,  keményen fel kell tehát 
fogatnunk a szárnyakat.</p>
	
<p align="justify">Nagyobb rakétáknál általában nem jelent túl nagy gondot  a szárny 
felfogatása, mert szóba jöhet a csavarral, szegecseléssel való rögzítés. Kisméretû, 
és  fõként papírból készült rakéták esetében viszont  más megoldásra van szükség. A 
következõkben leírt modszer jól használható minden típusú és méretû rakétához és 
megfelelõen szilárd illesztést biztosít.</p>

<table  border="0" width="950">
<tr>
     <td><img img border="1" hspace="10" src= "../fins/enshu.gif"></td>
	 <td><a class="graph"><b>4. Ábra: </b><br>A szárnyak rögzítésének lépései</a></td>
</tr>
</table>

<p align="justify">Elõször is be kell jegyezni a szárnyak pontos helyét a törzsön.
Ezt nagyon megkönnyíti ha egy papírlapra néhány koncentrikus kört rajzulunk,
majd bejelöljük rajta a szárnyak vetületét az ábrán látható módon. Ezt követõen
csak rá kell helyeznünk a törzset a sablonunkra, majd egy-egy vonalat húzni
a szárnyak helyére. A szárnyakat tulajdonképpen nem a törzsre ragasztjuk,
hanem a motorházra (vagy közvetlenül a motorra). A motorház centráló gyûrûit
tetszés szerint fel lehet használni a szárny még erõsebb rögzítésére. A motorház-szárny
illesztést epoxyval kell megerõsíteni. A törzset bevágjuk a szárnyak helyén,
majd egyszerûen ráhúzzuk a motor-szárny együttesre. A szárny-törzs illesztést
szintén epoxyval ragasztjuk, majd a légelenállás csökkentése érdekében a
következõ ábrán látható módon kitöltjük ragasztóval vagy valamilyen asztalosgittel.
Ehhez a mûvelethez a legcélszerûbb egy kávéskanalat használni: ezt végighúzva
a szárny és a törzs találkozásánál hosszan elhelyezett gittcsíkon megkapjuk
a kellõ formát. Száradás után ha szükséges akkor meg kell egy kicsit csiszolni,
majd az egészet le lehet <a class="link" href="body.html#paint"> festeni</a>.</p>

<table  align="right" border="0" width="350">
<tr>
     <td><img img border="1" hspace="10" src= "../fins/gitthu.gif" ></td>
	 <td><a class="graph"><b>5. Ábra: </b><br>Duplán ragasztott szárny felfogatásának metszete </a></td>
</tr>
</table>	

<p align="justify">A jobboldali ábra egy - a fenti módszerrel készített - szárnyillesztés metszetét illusztrálja. 
Látható, hogy a szárnyak a motorházhoz és a törzshöz 
is ragasztva vannak, ez a típusú illesztés sokkal erõsebb tehát mint egy egyszerû 
ragasztás. Amennyiben a centráló gyûrûkhöz is hozzáfogatjuk  a szárnyakat, egy nagyon 
masszív konstrukciót kapunk, amely bármilyen körülmények között megállja a helyét. 
Természetesen másként is megoldható a motorház-szárny illesztés, a ragasztás önmagában csak kis 
és közepes méretû rakétáknál használt módszer. Nagyobb méretek esetén a csavarozás és 
ragasztás egymást egészíti ki, így képezve megfelelõen erõs konstrukciót.</p>
	
<p align="justify"><a name="tipp"><i><b>Tipp:</b> </a>Jó ha a szárnyakat valamilyen élénk színre festjük, mert a rakéta 
legjobban látható felületét képezik. Ez nemcsak a követhetõséget segíti, hanem a keresés során 
is hasznosnak bizonyulhat. Nem ritka ugyanis hogy egy rosszul mûködõ ejtõernyõ miatt 
rakétánk orral beleáll a földbe és csak a szárnyak látszanak ki a fûbõl.</i></p>

<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

</BODY>


<!-- Mirrored from brocketry.cabspace.com/files/pages_hu/fins.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>