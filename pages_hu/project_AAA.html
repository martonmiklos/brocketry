<HTML>

<!-- Mirrored from brocketry.cabspace.com/files/pages_hu/project_AAA.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
<HEAD>
  <TITLE>BRocketry/tervrajzok/AAA-motor </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #CE1818; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2>Az AAA-motor</H2>

<P>&nbsp; </P>
<p align="justify">Az AAA-motor egy nagyon egyszerű kismotor ami könnyen elkészíthető és 
kiválóan alkalmas a rakétamotor működésének megértésére. Felépítése teljes mértékben 
megegyezik a hagyományos ún. lőporos motrokéval. A motor fala csomagolópapirból, fúvókája 
pedig gipszből készül és üzemanyagként a K66 névre keresztelt keveréket használja. Méretei 
megegyeznek a szabványos A-kategóriás motrokéval, azaz 13x45 mm, összimpulzusa szerint 
szintén A kategóriás (kb. 2&nbsp;Ns). A szükséges méret kialakításához 
AAA típusú ceruzaelemet használunk, innen a név. A motor felépítése és méretei a mellélelt 
ábrán láthatóak. Maximum 40&nbsp;g induló tömegű rakétákba ajánlott.</p>

<table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0"  src="../project/aaa_plan.gif"></td>
</tr>
<tr>    
       <td align="middle"><a class="graph"><b>1. Ábra:</b> AAA-motor tervrajza (méretek mm-ben) </a></td>
</tr>
</table>

<p align="justify"><em><b>A motorköpeny</em></b> csomagolópapírból készül amit vízüveges 
CMC-vel ragasztunk össze. A csomagolópapír a papírtasakok készítéséhez is használt, barna 
színű, meglehetősen erős papír, valamivel vastagabb a nyomtatópapírnál. A CMC tapétragasztó, 
bármely háztartási boltban beszerezhető és rakétamotrok készítésére kiváló. A 
csomagolópapírból 4.5&nbsp;cm széles és kb. 30&nbsp;cm hosszú csíkot vágunk 
és teljes felületét bekenjük ragasztóval, kivéve az első néhány centimétert, hogy ne ragadjon 
a sablonra. Sablonként egy AAA típusú ceruzaelemet használunk, ennek külső 
átmérője 10&nbsp;mm. A beragasztózott papírcsíkot a <a class="link" href="body.html">rakétatest</a> oldalon leírt 
papírcsőkészítési metódus szerint eljárva felcsavarjuk a ceruzaelemre. Igyekezzünk minél 
szorosabban és pontosabban csavarni. A papírcsövek teljes kiszáradásához legalább egy nap 
szükséges szobahőmérsékleten. Kiszáradás után a papírcső külső átmérője 13&nbsp;mm kell legyen.  </p>

<p align="justify"><em><b>A fúvóka</em></b> gipszből készül, ami nagyon kopik, de ebbe a kismotorba 
éppen megfelel. A fúvóka egy egyszerű furatos dugó, belső konvergens résszel. Hatásfoka igen 
alacsony, viszont cserébe igen könnyen elkészíthető. Gipszporból vízzel kemény pasztát keverünk, 
amit a papírcsövek végébe tömünk 1 cm hosszan. Jó igyekezni, mert a gipsz néhány perc alatt 
megszilárdul. Lényeges, hogy a papírcsövek ne legyenek teljesen kiszáradva amikor a gipszet 
belnyomkodjuk. Ez azért szükséges, mert száradás közben a papírcső összehúzódik és megszorítja 
a gipszdugót. Így biztosan nem fordul elő, hogy a fúvókát kilőné a motor nyomása. A gipsz 
20&nbsp;-&nbsp;30 perc alatt eléggé megkeményedik ahhoz, hogy kényelmesen ki tudjuk alakítani a fúvóka 
formáját. Egy 9 mm-es fúróhegyet kézzel forgatva könnyedén kialakíthatjuk a belső konvergens 
részt. Ezután egy 2.5&nbsp;mm-es fúróval óvatosan átfúrjuk a gipszdugót, ügyelve, hogy minél inkább 
középen legyen a lyuk. Az így elkészített motorköpenyt kb. egy napig szárítjuk mielőtt az 
üzemanyagot belepréselnénk </p>

<p align="justify"><em><b>Az üzemanyag</em></b>  66%&nbsp;KNO<small>3</small>-ból, 
23%&nbsp;szénből és 11%&nbsp;kénből készül (én egyszerűen K66-nak hívom). Készítése a 
<a class="link" href="propellant_BP.html#preparation">lőporos üzemanyagoknál</a> leírt módon történik. 
Fontos, hogy <i>nedvesen nagyon finomra</i> legyen őrölve, különben nem fog elég gyorsan égni. Az üzemanyag 
legalább 1.6&nbsp;g/cm3 sűrűségre préselve kerül a motorba. A motorba 
töltés előtt a K66-ot kissé megnedvesítjük egészségügyi szesszel (kb. 5-6%&nbsp;szesz kell bele). 
A nedves K66-ot bátran lehet préselni, mert nem áll fenn a begyúlás veszélye. </p>

<p align="justify"><em><b>A késleltető és kidobótöltet:</em></b> késleltetőként KNO3/dextróz 
2/1 arányú keverékét használjuk, ugyanúgy 1.6&nbsp;g/cm3-re tömörítve, mint az üzemanyag. 
Az ábrán látható 5&nbsp;mm hosszan préselt késleltető kb. 3 másodperc időzítést
eredményez. Kidobótöltetként 0.2&nbsp;g préseletlen feketelőport (összetétel: 75/15/10 KNO3/C/S) 
 használunk. A lőpor helyett használhatunk 0.3&nbsp;g préseletlen K66-ot is. A kidobótöltet 
 kihullását megakadályozandó, a motrot egy 13&nbsp;mm-es átmérőjű papírkarikával zárjuk le, 
 amelyet a kismotor végébe tolunk a gyártáshoz használt AAA ceruzaelem segítségével. </p>
<p align="justify"><em><b>Az üzemanyag betöltése:</em></b> 

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0"  src="../project/AAA_ramming.gif"></td>
</tr>
<tr>    
       <td align="middle"><a class="graph"><b>1. Ábra:</b> Üzemanyag préselése <br> az AAA-motorba  </a></td>
</tr>
</table>

A préselést kétféleképpen végezhetjük el. A jobbik megoldás egy hidraulikus prés 
segítségével sajtolni a motorba az üzemanyagot, ehhez azonban szükséges egy prés. Hidraulikus 
prés segítségével akár 1.7&nbsp;g/cm3-re is tömöríthetjük a hajtóanyagot, ráadásul igen 
egyenletesen. Az egyszerűbb megoldás az üzemanyagot kalapáccsal döngölni  a motorba: lassan 
adagolva és jó erősen döngölve csaknem azt az eredményt érhetjük el, mint a hidraulikus 
préssel. A kalapácsos módszer jellemzően 1.5&nbsp;-&nbsp;1.6&nbsp;g/cm3 fajsúlyhoz vezet. 
Mindkét esetben lényeges, hogy az üzemanyag nedves legyen a préselés során. A K66-ból 3.4&nbsp;g-ot 
töltünk a motorba, amely préselés után ~22&nbsp;mm hosszú részt foglal el a motorban.</p>

<p align="justify">A préselést úgy kell végezni, hogy egyben kialakítsuk a furatot a motor 
közepében. Erre a célra egy 2&nbsp;-&nbsp;2.5&nbsp;mm átmérőjű rudacska szükséges (én fogvájót használok, 
de éppenséggel bicikliküllő is jó lehet), amit egy darab fába illesztünk úgy, hogy 
22&nbsp;mm kilógjon belőle. A kiálló fogvájóvégre ráillesztjük az előre elkészített motorhüvelyt, 
így a motor belsejébe kb. 15&nbsp;mm-re fog belógni a fogvájó. A présrúd egy 9.5 mm-es fából készült 
rúd, amelynek egyik végébe egy 20&nbsp;mm hosszú 3&nbsp;-&nbsp;4&nbsp;mm átmérőjű furatot alakítunk ki. Szükséges 
ezen kívül egy másik présrúd is, furat nélkül. Ezt akkor használjuk, ha az üzemanyag szintje 
már magasabb mint a fogvájó belógó része. Tanácsos a présrudak végét szigetelőszalaggal jó erősen 
körbetekerni, hogy ne menjen szét a kalapálás során. </p>

<p align="justify"><a class="hey">Figyelem!</a> <i>A K66 tömörítése nem teljesen 
veszélytelen, ám a biztonsági előírásokat betartva ezt a veszélyt minimálisra lehet csökkenteni. Soha 
ne végezzük a préselést szárazon, mindig legyen kellően megnedvesítve az üzemanyag. A 
nedves K66 is ég, de nedvesen sokkal kisebb a begyulladás valószínűsége. 
Soha ne használjunk acélból vagy vasból készült préseszközöket, mert ezek szikrát képezhetnek. 
Használjunk keményfa- vagy bronzeszközöket és viseljünk védőfelszerelést a préselés során.</i></p>

<p align="justify">Préselés után kihúzzuk a furatból a fogvájót, óvatosan, mert könnyen beletörik, 
a préselt üzemanyag ugyanis nagyon szorosan fogja azt tartani. Ezután a motrot ki kell szárítani. 
Ha a préseléshez alkoholt használtunk, 40-50 &deg;C-on egy napig szárítjuk. Amennyiben alkohol 
helyett vízzel préseltünk, még hosszabb ideig hagyjuk száradni. A kiszáradt motrokat száraz 
helyen tároljuk.</p>

<p align="justify"><b>Begyújtás:</b> Mint a lőporos motrok általában, ez a motor is nagyon 
könnyen begyújtható, <a class="link" href="ignition3.html#fuse">gyújtózsinór</a> vagy <a class="link" href="ignition3.html#electric">
egyszerű elektromos gyújtás</a> tökéletesen megfelel a célnak. Ey utóbbi esetén tanácsos 
az ellenállást az üzemanyagcsatorna végéig benyomni, hogy az égés minél bennebbről kezdődjön. 
Tilos a furatba bármilyen a K66-nál energikusabb gyújtóanyagot tölteni, mert a hirtelen fejlődő 
nyomás elrepesztheti ay üzemanyagtömböt, ami motorrobbanáshoz vezethet. </p>

<p align="justify"><b>Teljesítményadatok:</b> sajnos nem állnak rendelkezésemre mérőpados 
eredmények, a kismotor hozzávetőlegesen 2&nbsp;-&nbsp;3 N tolóerejű és kevesebb mint 1 sec az égési 
ideje. Általában 25&nbsp;g induló tömegű rakétákban használom, de egyszer kipróbáltam egy 40&nbsp;g-os
rakétával is, mert kíváncsi voltam mennyire lesz "lusta". Nagyon szépen startolt 40&nbsp;g-al is, 
egyáltalán nem jelentett problémát a plusz tömeg. Ha nagyobb tolóerőt szeretnénk, akkor a furat 
hosszát kell növelni, pl 20&nbsp;mm-re. A tolóerő növekedésével természetesen csökkenni fog az 
égési idő. </p>

 <p>&nbsp;</p>
 <p>&nbsp;</p>

</BODY>

<!-- Mirrored from brocketry.cabspace.com/files/pages_hu/project_AAA.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
</HTML>