<HTML>


<!-- Mirrored from brocketry.cabspace.com/files/pages_hu/ignition1.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
<HEAD>
  <TITLE>BRocketry/begyújtás/gyújtáselmélet </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Gyújtáselmélet</H2>

<p>&nbsp;</p>

<table border="0" cellpadding="6" cellspacing="0" align="right">
<tr>
       <td><img border="1" hspace="5" vspace="0" src="../ignition/prescurve1hu.gif"></td>
</tr>
<tr>    
       <td align="middle"><a class="graph"><b>1. Ábra: </b>Lassan felépülő üzemi nyomás </a></td>
</tr>
</table>

<p align=justify> A motor begyújtásának módja fontosabb mint első pillantásra tűnhet és könnyen a kilövés sorsát eldöntő 
tényezővé válhat.  A begyújtás milyensége ülönösen fontos lehet többmotros rakéták, nagy motrok, illetve légköri nyomáson lassan égő 
üzemanyagok használata esetén. Jobban megérthető ez egy egyszerű példán keresztül:
KNO<font size="2">3</font>/dextróz üzemanyagú motrok begyújtásánál megfigyelhető, hogy mindig eltelik egy kis idő (max.  néhány 
másodperc) az indítógomb lenyomása  és a rakéta elindulása  között, amikor is a rakéta még a kilövőállványon van, mozdulatlanul áll és 
egyre fokozódó mértékben füstöl. Ez idő alatt az égés kiterjed a teljes tervezett égési felületre 
és felépül az üzemi nyomás, amely a motor helyes működéséhez (a tervezett tolóerő leadásához) szükséges. 
Természetesen ehhez el kell égnie bizonyos mennyiségű üzemanyagnak, ami később, a repülés során hasznos tolóerőt 
szolgáltathatna, csökken tehát a motor összimpulzusa. Grafikusan ábrázolva a kamranyomást az idő függvényében, 
az 1. ábrán látható - lassú égésű üzemanyagokra jellemző - tipikus nyomásgörbéhez jutunk. </p>

<p align=justify> Megfigyelhető az ábrán, hogy a begyújtást követően a nyomás  kezdetben lassan, majd egyre gyorsabban növekszik. A nyomás 
növekedtével fokozódó mértékben nő az üzemanyag égési sebessége, ami további gyors nyomásnövekedést eredményez. A kamranyomás tehát 
exponenciálisan nő mindaddig amíg el nem éri a tervezett értéket, ahol beáll az egyensúly az üzemanyag égése során fejlődő és a fúvókán távozó 
gázmennyiség között. Ez az egyensúlyi nyomás a rakétamotor üzemi nyomása (az ábrán valahol az első másodperc táján áll be). 
A kamranyomás az üzemanyag elfogytával gyorsan visszaesik nullára (az ábrán a második másodpercet követően). A szürkített rész azt az  üzemanyagmennyiséget 
jelöli, ami elfogy amíg a nyomás felépül. Ebben a szakaszban a leadott impulzusmennyiség nagyon kevés, a rakéta 
gyakorlatilag a kilövőn tölti ezt az időt. A lassan felépülő nyomás tehát nem kívánatos; extrém esetben eléghet az egész 
üzemanyagmennyiség eléghet anélkül, hogy a kamranyomás elérné a tervezett értéket és a rakéta az állványon marad .</p>

<table border="0" cellpadding="6" cellspacing="0" align="left">
<tr>
    <td><img border="1" hspace="5" vspace="0" src="../ignition/prescurve2hu.gif"></td>
</tr>
<tr>    
    <td align="middle"><a class="graph"><b>2. Ábra: </b>Gyorsan felépülő üzemi nyomás </a></td>
</tr>
</table>

<p align=justify> Két módszer (vagy ezek kombinációja) használatos ennek a jelenségnek a kiküszöbölésére: az 
elterjedtebb a megfelelő gyújtó használata, amely nem csak egyszerűen lángot ad, hanem egy kis gyújtótöltet 
segítségével  ugrásszerűen megnöveli a nyomást. Másik megoldás a  fúvóka lezárása egy olyan fallal, amely 
egy bizonyos nyomáson átszakad (egy "dugó" amelyet majd kilő a nyomás). Mindkét módszer 
a nyomás hirtelen növekedését biztosítja, ezáltal az üzemanyag magas nyomáson kezdhet el égni és  teljes mennyiségében 
tolóerő fejlesztésére fordítódik. Erre az esetre jellemző nyomásgörbe a második ábrán látható.  
A nyomás ebben az esetben azonnal felugrik (maximuma az gyújtótöltettől függ) majd beáll a tervezett értékre, az összes 
üzemanyag a tervezett nyomáson ég el és fejleszt hasznos tolóerőt. A nyomás felépüléséhez nem az üzemanyag, 
hanem a gyújtótöltet energiája használódott el. A görbe platója ezáltal kicsit hosszabb lesz, tovább 
tart a nyomás a motorban. Természetesen a diagramok az ideális esetet ábrázoljak, a valóságban ettől eltérő 
nyomásgörbékkel találkozunk majd. </p>

<p align=justify> Gyorsan égő és könnyen gyulladó hajtóanyagok esetén (pl. lőporos motrok) az előbbiekben tárgyalt jelenség csak nagyon 
kevéssé vagy egyáltalán nem érzékelhető, ezért  nincs szükség különleges gyújtókra. Lőporos motrok indítására egy 
közönséges <a class="link" href="ignition3.html#fuse">gyújtózsinór</a> vagy egyszerű <a class="link" href="ignition3.html#electric"> 
elektromos gyújtás</a> is megfelel. Ez esetben ugyanis az égési sebesség  már légköri nyomáson is elég nagy ahhoz, hogy az égés egy pillanat 
alatt kiterjedjen a teljes égési felületre. Préselt por formájában használt üzemanyagok esetén pedig egyenesen elenjavallott 
túl erős gyujtótöltet használata, mert elrepesztheti a törékeny üzemanyagblokkot. Érthető tehát, hogy különböző rakétamotrok különböző 
gyújtást igényelnek, az üzemanyag típusától és a motor felépítésétől függően. A szükséges gyújtástípus általában 
a motor leírásánál van részletezve. </p>

<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/ignition1.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
</HTML>
