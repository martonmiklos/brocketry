<HTML>



<!-- Mirrored from brocketry.cabspace.com/files/pages_hu/nosecone.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
<TITLE>BRocketry/rakétaépítés/orrkúp </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">


<H2>Az orrkúp</H2>
  <a class="link"></a><A class="link" HREF="#material">Miből legyen? </A>
  <a class="decor">| </a><A class="link" HREF="#form">Milyen alakú? </A>
  <a class="decor">| </a><A class="link" HREF="#tipp">Tipp </A>

<P>&nbsp; 
<P ALIGN=JUSTIFY>Az <em>orrkúp, rakétahegy</em> vagy <em>orrész</em> nem más
  mint a rakéta elejére illesztett aerodinamikai eszköz, amely a légellenálást
  hivatott csökkenteni.
   Van más szerepe is, például ide szokás elhelyezni a kiegyensúlyozáshoz szükséges
  nehezékeket, mivel ez a tömegközépponntól legtávolabb eső rész. Ritka, de létező
  megoldás az is, hogy az orrkúpban helyezkedik el az ejtőernyő valamint a hozzá
  tartozó időzítő- illetve kidobóegység.</P>
   
  <a class="kicsi">&nbsp;</br></a>
  <a class="alcim" name="material">Miből készítsük?</a>

<P ALIGN=JUSTIFY>
<table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0"src="../nose/orrkuphu.gif"></td>
</tr>
<tr>    
       <td align="middle"><a class="graph"><b>1. Ábra: </b>Fából készült üreges orrkúp </a></td>
</tr>
</table>
Az orrkúp készülhet fából, műanyagból, papírból és gyakorlatilag
  bármiből amit megfelelő alakúra tudunk formázni. Én még paraffinból (gyertyából)
  is öntöttem rakétahegyet kis rakétákhoz, mert igen könyű volt nagy mennyiségben
  előállítani őket. Ezek nagyon jól be is váltak, amíg egyszer meg nem olvadtak
  a napon az autó hátsó ablakában. Én leginkább a fát tudom ajánlani mindenkinek, 
  mert könnyen megmunkálható, és jól festhető, megfelelően csiszolva és festve
  nagyon sima felületet ad. Régebben, még a &quot;műanyagkorszak&quot; 
  előtti időkben, a  modellezők balsafát használtak. A balsafa nagyon alacsony sűrűségű, 
  ezért igen könnyű orrkúpok készítését teszi lehetővé. A balsafa beszerezhető 
  modellező- valamint barkácsüzletekben. Balsafa hiányában bármilyen könnyűfa megteszi, 
  így pl. a fenyő- vagy a faragóműhelyekből beszerezhető nyárfa. Fa orrkúpot célszerű esztergán gyártani, majd a közepét kifúrni
  könnyítésül. Később, ha a stabilitás megköveteli, ólomnehezékeket lehet tenni
  a furatba. A furatot le kell zárni, nehogy kioldáskor az ejtőernyő beleszoruljon ahelyett,
  hogy kinyílna. Egy kis kampót valamilyen módon az orrkúp végére kell erősíteni,
  ide lehet majd kötni az ejtőernyőt. A kampót jó erősen kell rögzíteni, mert
  különben kiszakad a helyéről, tekintve hogy az orrban lévő nehezékek  az ejtőernyő
  kidobásakor felgyorsulva meglehetősen nagy energiát képviselnek. </p>
  
  <p align="justify">
<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../nose/nosesection1_hu.gif"></td>
</tr>
<tr>    
       <td align="middle"><a class="graph"><b>2. Ábra: </b>Orrkúp metszete </a></td>
</tr>
</table>

  Egy nagyon egyszerű és erős módszer a kampó rögzítésére, amely fából készült orrkúpoknál jól alkalmazható:
  egy vékony fúróval &quot;belefúrunk a furatba&quot;, ügyelve hogy ne fúrjuk át teljesen
  a hegyet, majd egy facsavart belehajtunk a vékony furatba. Ehhez már bátran
  lehet rögzíteni a kampót. Ugyanez a csavar rögzítheti az ólomnehezéket is (pl. egy 
  ólomgyűrűt).  Alternatív megoldásként használhatunk valamilyen erős ragasztót is (
  pl. epoxyt) az ólomnehezék illetve a kampó rögzítéséhez. A módszer gyakorlatilag 
  bármilyen anyagból készült orrkúp esetén alkalmazható. Az epoxyt az orrkúpba öntjük 
  és még mielőtt megkötne  belelógatjuk a kampó kötelét illetve ólomgolyókat dobunk bele 
  nehezék gyanánt. Ajánlatos   kezdetben kevés ólmot tenni bele, mivel a későbbiekben 
  további ólom és epoxy hozzáadásával könnyedén növelhető az orrkúp tömege. A biztonságos 
  rögzítés érdekében a kampó köteléből megfelelően hosszú darab kell az epoxyba lógjon.
  A két megoldást az alábbi ábra szemlélteti.</P>

  <p align="justify">
  <table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0" src="../nose/nosesection2_hu.gif"></td>
</tr>
<tr>    
       <td align="middle"><a class="graph"><b>3. Ábra: </b>Kampó és nehezék rögzítése</a></td>
</tr>
</table>
  Gyári rakétamodellekhez napjainkban
    leginkább expandált műanyagból készült orrkúpokat használnak, ezeket házilag
    elég nehéz legyártani. Inkább az esztergálás az ami kézenfekvő, vagy a törzs
    építésénél is tárgyalt <a class="link" href="body.html#composite">kompozit anyagok</a> használata, 
	szénszál vagy üvegszál
    erősítéssel. Természetesen ehhez szükséges egy jó sablon, tehát az esztergálást
    nem igazán lehet kiiktatni. Én gyakran készítek papírmaséból  héjas szerkezetű
    orrkúpot, az eljárás abból áll, hogy ragasztóba
    mártott papírcsíkokat simítunk a formára több rétegben, száradás után
    egy meglepően kemény, csiszolható és festhető orrkúphoz jutunk. Az eljárás
    elég munkás, de nagyobb rakéták esetén megtérülhet a befektetés, mert sokat
    nyerünk a tömegen. Fából ugyanis nem lehet ennyire vékony falú hegyet készíteni. 
	Papírmaséhoz legjobb gyenge minőségű újságpapírt használni, mert ez jól felszívja a 
	ragasztót. A ragasztó vízzel jól felhígított tapéta- vagy faragasztó kell legyen. A 
	papircsikokat néhány percig ebben a híg ragasztóoldatban áztatjuk, majd felvisszük őket 
	a sablonra, több rétegben, amíg a kívánt vastagságot el nem érjük. A sablont ajánlatos 
	előzőleg műanyag- vagy alufóliával bevonni, hogy a kész orrkúp majd könnyedén leváljon róla. 
	Néhány órai száradás után az orrkúp egyszerűen lehúzható a sablonról. Teljes kiszáradás után 
	nagyon kemány lesz, bizonyos mártákben csiszolható is. Festés előtt műgyantával kívül-belül 
	bevonhatjuk, ez vízhatlanít, ellenállóvá tesz és megkönnyíti a későbbiekben az esetleges 
	tisztítást is.  </p>
	
	<br> <a class="kicsi">&nbsp;</br></a>
	<a class="alcim" name="form">Az orrkúp alakja</a>
	
  <P ALIGN=JUSTIFY>Mivel az orrkúp funkciója a légellenállás csökkentése, olyan alakja  kell legyen, 
    amely erre a feladatra leginkább alkalmassá teszi. Már egy egyszerű kúp alakú orrész is sokkal
    jobb mint semmi, de leginkább az ellipszoid formájú orkkúpok csökkentik a légellenállást.
    Gyakori típusok a paraboloid, illetve a gömbölyített hegyek, ezek úgy a rakétamodellezésben mint 
	a hadászatban elterjedtek. Szubszónikus sebességeknél  gömbölyített, szuperszónikus rakétáknál 
	pedig hegyes orrkúpot tanácsos használni. Az orr formája és a légellenállás közti kapcsolatról többet az 
	<A class="link" href="aero.html#alak" >Aerodinamika </a> fejezetben olvashatunk. Néhány elterjedt 
	orrtípus a <i>4. Ábrán</i> látható.</P>

<P align="justify">
<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../nose/shapeshu.gif" ></td>
</tr>
<tr>    
       <td align="middle"><a class="graph"><b>4. Ábra: </b>Elterjedt orrkúpformák</a></td>
</tr>
</table>
  Nagy méreteknél lehetővé válik az ejtőernyő orrkúpban való elhelyezése, aminek ismét csak a 
  tömegcsökkentés a célja, mert így az ejtőernyő illetve a  kidobószerkezet tömege a tömegközépponthoz 
	<A class="link" href="aero.html#CGCP" >(CG)</a>	képest elöl helyezkedik el, így hasznos tömegnek számít 
	a kiegyensúlyozás szempontjából. Magyarul: kevesebb nehezéket kell az orrba tenni, tehát csökken az össztömeg.
    Ilyenkor természetesen a törzset kell lezárni, hogy az ejtőernyőt ne lője bele a kidobótöltet. 
	Érthető módon  a megoldás csak akkor alkalmazható ha az időzítő/kidobó páros nem a motorba
    van beleépítve, mint azt a kereskedelemben kapható rakétamodelleknél megszokhattuk. A módszerről több
    az <a class="link" href="recovery3.html#upsidedown">ejtőernyők</a> fejezetben találhatót</P>

  <P align="justify"><a name="tipp"><i><b>Tipp: </b> A lenti ábrán az altiméter (magasságmérő) orrkúpban való elhelyezésének egy  lehetséges módja látható. 
Nagyobb rakétáknál alkalmazható megoldás, főleg akkor, ha az altiméter csupán magasságot mér és nem szolgál az 
ejtőernyő kidobásának időzítésére. Ez esetben a kidobótöltet a motorba van integrálva, és az altimétert valahová 
el kell helyezni, úgy, hogy lehetőleg ne akadályozza  ejtőernyő kidobását. Valamivel egyszerűbb a törzs felső részébe 
rögzíteni, de a tömegcsökkentés szempontjából mindenképp előnyösebb az orrkúpban elhelyezni. Természetesen bármilyen más "fedélzeti elektronikát" is bele lehet 
pakolni az orrba. A hungarocell idom arra szolgál, 
hogy az ólomnehezéket (amennyiben szükséges) a helyén tartsa. </i> </P>

<table  border="0" width="750">
<tr>
     <td><img img border="1" hspace="10" src="../nose/altimeter.gif" ></td>
	 <td><a class="graph"><b>5. Ábra: </b><br>Magasságmérő elhelyezése az orrkúpban </a></td>
</tr>
</table>

  <P align="justify">&nbsp;</P>
  <P align="justify">&nbsp;</P>
  <P align="justify">&nbsp;</P>





</BODY>



<!-- Mirrored from brocketry.cabspace.com/files/pages_hu/nosecone.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>
