<HTML>


<!-- Mirrored from brocketry.cabspace.com/files/pages_hu/propellant_BP.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/lőpor </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.note { text-decoration: none; font-size: 10pt; font-weight:; font-style:italic; } 
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Lőporos üzemanyagok</H2>
  <a class="decor"></a><A class="link" href="#story"> História</a>
  <a class="decor">|<a class="decor"></a><A class="link" href="#properties"> Jellemzők</a>
  <a class="decor">| </a><A class="link" href="#preparation">Készítési mód</a> 
  <a class="decor">| </a><A class="link" href="#advantages">Előnyök és hátrányok</a>
<p>&nbsp;</p>

<P ALIGN=JUSTIFY>A lőporos üzemanyagok az amatőr rakétaüzemanyagok igen népszerű táborát alkotják. Ezeknek a "lőporszerű" és 
az angolban egyszerűen csak BP-nek (black powder) titulált kompozícióknak köszönhető 
az amatőr rakétázás kialakulása és elterjedése. Mind a mai napig az amatőr rakétások kezdő üzemanyagai maradtak, elenyésző 
az olyan amatőr rakétások száma akik valaha nem valamilyen lőporos motorral kezdték "pályafutásukat".   </p>

<a class="kicsi">&nbsp;<br></a>
<a name="story"class="alcim">Eredete</a>

<P ALIGN=JUSTIFY>A fekete lőpor a legrégebbi rakétaüzemanyagnak számít. Nem tudni pontosan hogy mikor fedezték fel, 
de már az 1200 körüli arab és kínai leírásokban megjelenik. Ezen írások úgy lőfegyverekben mint rakétában való felhasználását is 
említik, így a lőpor kétségkívül a legelső (és hosszú ideig az egyetlen) ismert hajtóanyag volt. A XX. századig használt 
rakétaüzemanyagok szinte kivétel nélkül lőpor-alapúak voltak, az idők során csupán az összetevők aránya mádosult. 
Nem csoda hát, hogy a rakétakutatás kezdetét jelentő XX. század 
eleji rakétakísérletek is a fekete lőporra alapoztak. Az első kompozit 
üzemanyagok kifejlesztése is a lőporhoz kötődik, hiszen a modern kompozitok elődje lőpor és bitumen keveréke volt. A 40'-es években 
kifejlesztett jóval erősebb kompozit  üzemanyagok elterjedésével a lőporos üzemanyagok háttérbe szorultak, 
mára már kizárólag kisebb modell- illetve  tüzijátékrakéták meghajtására használják  őket. Az amatőr rakétázásban is igencsak 
lecsökkent a jelentőségük az erősebb kategóriát képviselő cukros üzemanyagok térhódításával. </p>

<a class="kicsi">&nbsp;<br></a>
<a name="properties"class="alcim">Jellemzők</a>

<P ALIGN=JUSTIFY> A hagyományosnak számító összetétel 75/15/10 vagy 75/12.5/12.5 tömegarányú KNO<small>3</small>/C/S keverék. 
Az ilyen lőporokat lőfegyverekben használták régen és még a mai vadászpuskák töltényeiben is találkozhatunk velük. 
Az ilyen  összetételű porok magas nyomáson túl gyorsan égnek, mert a nagy nyomáskitevő miatt égésük könnyen átmegy robbanásba, 
amikor is az égési sebesség elérheti a 400000 mm/s-ot. A rakétamotorban érthető módon ez egyáltalán nem kívánatos, 
ezért hát az idők során különféle módszerekkel próbálták csökkenteni a hadászati lőpor égési sebességet. Ezen módszerek közül 
 a préselés és a kompozíció módosítása (a szén és/vagy kén túladagolásával) vált be leginkább. Thaiföldi falvakban rendezett 
 ünnepeken még ma is nedvesítik a  lőport a rakétába való préselés előtt, hogy lassabban égjen. Ezeket a rakétákat el kell 
 engedni még mielőtt kiszáradna bennük a lópor, mert később felrobbanhatnak. Szerencsére inkább az jellemző, hogy 
 túlnedvesítik a lőport, így aztán csak a földön sistereg  a rakéta.</p>
 
<P ALIGN=JUSTIFY>A nedvesítésnél jobb módszer az égési sebesség csökkentésére az 1.7-1.75 g/cm<sup>3</sup>-re való préselés. Ez megakadályozza az égésnek az 
üzemanyag tömegébe való terjedését (tulajdonképpen nem a lőpor fog lassabbann égni, hanem a  lőportömb). A préselés hatékonyságát 
fokozza a lőporhoz adagolt kis mennyiségű ragasztóanyag (dextrin vagy keményítő), ami még kompaktabb üzemanyagblokk készítését 
teszi lehetővé. 

<table border="0" cellpadding="6" cellspacing="0" align="left">
<tr>
    <td><img border="1" hspace="5" vspace="0" src="../propell/BP_diagram_hu.gif"></td>
</tr>
<tr>    
    <td align="middle"><a class="graph"><b>1. Ábra: </b>Lőpor égési sebessége a nyomás<br> és hőmérséklet függvényében</a></td>
</tr>
</table>
Ez azonban még mindig nem egy biztosíték arra, hogy rakétánk nem fog felrobbanni. Az égési felülethez képest túl kis 
átmérőjű fúvóka használata a nyomás hirtelen növekedéséhez (és következésképpen a motor robbanásához) vezethet. 
A hiba a hagyományos  összetételű  lőpor túlságosan nagy  nyomáskitevőjében keresendő. A jobboldali diagramon 
látható hogyan változik a  lőpor égési sebessége a nyomás függvényében különböző hőmérsékleteken (<i>T1&lt;T2&lt;T3</i>). 
A gondot az jelenti, hogy a  nyomás, a hőmérséklet és az  égési sebesség egymást kölcsönösen növelik, így aztán egy 
bizonyos határon felül ugrásszerűen megnőnek, ekkor következik be a robbanás.  A lőporos rakétamotrok építése 
tulajdonképpen arról szól, hogy meg kell találni azt a  fúvókaméretet, amelynél a nyomás eléggé meg tud nőni, 
hogy hasznos tolóerőt produkáljon, de amely még "a biztonságos oldalon van" és nem vezet az égési sebesség "megfutásához". 
Ez a nyomástartomány a mellékelt diagramon szereplő görbék első, laposabb részét jelenti. A lőporos rakétamotrokban 
az égési sebesség 20-50 mm/s, ami viszonylag alacsony nyomáson valósul meg (kb. 15-20 atm). Hagyományos összetételű (tehát nagy nyomáskitevőjű) 
lőporoknál ez egy nagyon szűk nyomástartományt jelent. Ilyen lőporok használata esetén nagyon nehéz kihozni a 
maximumot a motorból a robbanás veszélye nélkül, de már egy működőképes motor készítése is problémás lehet </P> 

<P ALIGN=JUSTIFY>A megoldást az  <I>oxidálószer/tüzelőanyag </I> arány módosítása jelenti. Az alacsonyabbkálium-nitrát- 
valamint megnövelt széntartalom  garantálja, hogy nem lesz elég oxigén az égéshez, így egy lassabb égésű üzemanyaghoz 
jutunk. Ami ennél is fontosabb, hogy a nyomáskitevő értéke csökken, a fenti diagram görbéi valamivel laposabbak lesznek. 
Az ilyen módosított  üzemanyagok nagyobb nyomástartományban képesek elég gyorsan, de még a robbanás veszélye nélkül égni. 
Ez a gyakorlatban annyit tesz, hogy pl. egy 75/15/10 KNO<small>3</small>/C/S összetételű üzemanyagot használó motor nagyon 
érzékeny lesz a fúvókaátmérőre. Ha a fúvóka kicsit nagyobb átmérőjű mint kellene, az üzemanyag égése nem tud eléggé felgyorsulni, 
és a motor nem fog elég tolóerőt fejleszteni. Ha a fúvóka picit szűkebb a kelleténél akkor felugrik a nyomás és az égési sebesség 
és felrobban a motor. Ugyanez a motor, de 75/25/5 KNO<small>3</small>/C/S arányú  lőporral működni fog kicsit nagyobb vagy kisebb 
fúvókával is, mivel a nyomás kisebb métrékben befolyásolja az üzemanyag égési sebességét mint az előző kompozíció esetén. 
Ajánlatos tehát ilyen lassú égésű üzemanyagot használni, különösen ha nem áll lehetőségünkben az 1,7 g/cm3-re való préselés.</P>

<P ALIGN=JUSTIFY>Az <i>1. Táblázatban</i> néhány  lőporos üzemanyag összetétele látható. A harmadik sorban a gyári ESTES motrok 
kompozíciója található, ezzel csak akkor érdemes próbálkozni, ha van egy hidraulikus présünk, amellyel minden esetben 1.7 g/cm3-re 
tudjuk tömöríteni, illetve ha pontosan tudjuk méretezni a fúvókaátmérőt. Ellenkező esetben lehet, hogy felrobbannak a 
készített motrok. A <B><I>K66</B></I> illetve <B><I>N66</B></I> 
az általam is használt hajtóanyagok. Be kell valljam, hogy a <I>K66</I> összetétele  XVII. századi rakétás feljegyzések 
átlagolásaként született, nem pedig "tudományos" fejlesztés eredménye. Más kérdés, hogy később modellező könyvekben is 
hasonló összetételekre találtam. Az <I>N66 </I> nem más mint a <i>K66</i> nátrium-nitrátos verziója, amelyet a 
KNO<small>3</small>-ínség szült. Szerencsére, mert így kiderült, hogy jobban teljesít mint a <i>K66</i>, ha sikerül 
szárazon tartani. Az egész csupán tárolás kérdése, a NaNO<small>3</small> tartalmú üzemanyagokat nedvességtől elzárva kell tárolni.</P>

<BLOCKQUOTE>
<table align="top" border="0" cellspacing="1" cellpadding="6" >
 <tr>
<td>
<table align="top" border="0" cellspacing="1" cellpadding="3" >
    <tr>
        <td align="middle" bgcolor="#A2B4D2"><B> üzemanyag</B></td>
		<td align="middle" bgcolor="#A2B4D2"><B> KNO<small>3</small></B></td>
		<td align="middle" bgcolor="#A2B4D2"><B> NaNO<small>3</small></B></td>
		<td align="middle" bgcolor="#A2B4D2"><B> C </B></td>
		<td align="middle" bgcolor="#A2B4D2"><B> S </B></td>
		<td align="middle" bgcolor="#A2B4D2"><B> dextrin </B></td>
		<td align="middle" bgcolor="#A2B4D2"><B> Isp (s) </B></td>
    </tr>
    <tr>
	    <td bgcolor="#E3E3C9"><i> &nbsp; BP #1</i></td>
		<td align="middle"  bgcolor="#E3E3C9"> 72</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">24</td>
		<td align="middle"  bgcolor="#E3E3C9">4</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">136</td>
    </tr>
    <tr>
		<td bgcolor="#E3E3C9"><i>&nbsp; BP #2</i></td>
		<td align="middle"  bgcolor="#E3E3C9"> -</td>
		<td align="middle"  bgcolor="#E3E3C9">69</td>
		<td align="middle"  bgcolor="#E3E3C9">27</td>
		<td align="middle"  bgcolor="#E3E3C9">4</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">150</td>
    </tr>
    <tr>
		<td bgcolor="#E3E3C9"><i>&nbsp; ESTES</i></td>
		<td align="middle"  bgcolor="#E3E3C9"> 71.79</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">13.81</td>
		<td align="middle"  bgcolor="#E3E3C9">13.45</td>
		<td align="middle"  bgcolor="#E3E3C9">0.95</td>
		<td align="middle"  bgcolor="#E3E3C9">137</td>
    </tr>
    <tr>
		<td bgcolor="#E3E3C9"><i>&nbsp; K66</i></td>
		<td align="middle"  bgcolor="#E3E3C9"> 66</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">23</td>
		<td align="middle"  bgcolor="#E3E3C9">11</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">130</td>
    </tr>
    <tr>
		<td bgcolor="#E3E3C9"><i>&nbsp; N66</i></td>
		<td align="middle"  bgcolor="#E3E3C9"> -</td>
		<td align="middle"  bgcolor="#E3E3C9">66</td>
		<td align="middle"  bgcolor="#E3E3C9">23</td>
		<td align="middle"  bgcolor="#E3E3C9">11</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">149</td>
    </tr>
    <tr>
		<td bgcolor="#E3E3C9"><i>&nbsp; Kénmentes</i></td>
		<td align="middle"  bgcolor="#E3E3C9"> 80</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">20</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">-</td>
		<td align="middle"  bgcolor="#E3E3C9">143</td>
    </tr>
    <tr>
		<td bgcolor="#E3E3C9"><i>&nbsp; Ajánlott</i></td>
		<td align="middle"  bgcolor="#E3E3C9"> 65 - 70</td>
		<td align="middle"  bgcolor="#E3E3C9">(60 - 70)</td>
		<td align="middle"  bgcolor="#E3E3C9">20 - 30</td>
		<td align="middle"  bgcolor="#E3E3C9">5 - 10</td>
		<td align="middle"  bgcolor="#E3E3C9">1 - 3</td>
		<td align="middle"  bgcolor="#E3E3C9"> 130 - 150</td>
    </tr>
  </table>
  </td>
  <td><a class="graph"><b>1. Táblázat:</b> <br> néhány lőporos üzemanyag <br> százalékos összetétele és <br>fajlagos  
  impulzusa (elméleti <br> Isp értékek)</a>.</td>
  </table>
</BLOCKQUOTE>

<P ALIGN=JUSTIFY> A táblázatban szereplő fajlagos impulzusértékek 
az elméleti Isp-t jelölik, a gyakorlati Isp ettől jóval elmarad. A káliumnitrátos lőporos üzemanyagok 
gyakorlati Isp-je általában 70...85 s között van, gyári motrok esetén pedig néha eléri a 90 s-t is. 
Valószínűnek tartom, hogy a nátriumnitrátos üzemanyagok gyakorlati Isp-je 90...100 s körül van, de ezt 
nem tudom mérési adatokkal alátámasztani.</P>

<P ALIGN=JUSTIFY> A lőporos üzemanyagokat a motorba préseléssel kell "beleszorítani". Megfelelő préselés során 
egy kemény (körömmel nehezen karcolható) tömbbé áll össze a lőpor, főként ha dextrin is szerepel az 
összetevők között. A lőporos motrok alacsony üzemi nyomása miatt a motorba préselt lőportömb nem mozdul el 
akkor sem, ha felső részén a motor nincs "bedugaszolva". A préselést hagyományosan présrúddal és fakalapáccsal 
végezték, az eljárás ma is meglehetősen elterjedt. Hidraulikus préssel persze jobban szabályozható a préselési 
nyomás, de egy bronzrúd meg egy fakalapács könnyebben beszerezhetőek és teljes mértékben kielégítő megoldást 
kínálnak. A lőporos üzemanyagok elvileg ütésre nem érzékenyek, így szárazon is préselhetőek, de a biztonság kedvéért 
érdemes egy kis etilalkohollal nedvesítve préselni, így kisebb eséllyel fog begyúlni. A 80%-os egészségügyi szesz 
tökéletesen megfelel erre a célra. Lassú adagolással és erős kalapálással elérhető az 1.6-1.7 g/cm3, amely elegendő a 
jó motorműködéshez. Ha dextrin is tartalmaz az üzemanyag, feltétlenül nedvesítve kell préselni.</P>

<a class="kicsi">&nbsp;<br></a>
<a name="preparation" class="alcim">Készítési mód</a>

<P ALIGN=JUSTIFY> A lőporos üzemanyagok minősége nagyban függ a készítés módjától. A káliumnitrátot 
külön, a ként és a szént pedig összekeverve nagyon finom porrá kell őrölni. Ezt követően össze kell keverni 
őket és nedvesen <i>golyósmalomban</i> össze kell őrölni (néhány óra hosszan). Ezzel a módszerrel kapjuk a legjobb 
minőségű  üzemanyagot. A komponenesek őrlése egyáltalán nem veszélyes addig, amíg külön vannak, akár 
kávédarálóban is lehet őrölni őket. Veszélyes viszont a keveréket őrölni, mert a legkisebb szikrától 
is könnyen begyullad. Golyósmalomban néha ellenőrizni kell, hogy eléggé nedves-e az üzemanyag. 
Ha az  összetételben valamilyen ragasztóanyag szerepel, akkor ezt csak a motorba préselés előtt kell hozzáadni. </P>

<P ALIGN=JUSTIFY> Golyósmalom híján egy <i>mozsár</i> és egy jó adag türelem is kielégító minőségű üzemanyagot eredményez. 
Az őrlés ez esetben is kevés vízzel nedvesítve kell történjen, hogy a KNO<small>3</small> feloldódjon és 
behatoljon a szén pórusaiba. Az üzemanyag őrlés közben kell megszáradjon, mert különben a KNO<small>3</small> 
kikristályosodhat, ami nem megfelelő keveredést eredményez az üzemanyagrészecskék között. Őrlés után a 
keveréket érdemes átszitálni.  </P>

<P ALIGN=JUSTIFY> A biztonságos lőporgyártás való törekvés eredménye a <i>nedves lőporgyártás</i> technikája (amelyet 
Amerikában néha CIA-metódusként is emlegetnek, mivel egy "urban legend" szerint a CIA fejlesztette ki). Az eljárás abban áll, 
hogy a szükséges KNO<small>3</small> mennyiségből forró vízben telített oldatot készítünk és ebbe keverjük a finomra őrölt 
kén/szén keveréket (természetesen miután már nincs tűz az oldat közelében). A metódus a KNO<small>3</small> azon tulajdonságán alapul, 
hogy magas hőmérsékleten nagységrendekkel jobban oldódik vízben mint szobahőmérsékleten. Így a forró KNO<small>3</small>-szén-kén 
massza kihűlés után egy kissé nedves lőport eredményez, amely már könnyen kiszárítható. A nedves eljárást nem ajánlatos 
NaNO<small>3</small> tartalmú üzemanyagok készítésére használni, ezek higroszkópossága miatt. </P>

<a class="kicsi">&nbsp;<br></a>
<a name="advantages" class="alcim">Előnyök és hátrányok</a>

<p align=justify>  <i><b>Pro:</b></i> A lőporos üzemanyagok előnye, hogy az összetevők viszonylag könnyen beszerezhetőek. 
Ventillált kénport bárhol találunk, a faszén pedig legrosszabb esetben vízzel kioltott parázsból is lesz. A KNO<small>3</small> 
a kertészboltból fog előkerülni, olcsó és nem kell hozzá engedély. NaNO<small>3</small> kapható a vegyszerboltban, dextrint meg 
magunk készíthetünk a keményítő pirításával, így hát igazából zökkenőmentes az alapanyagok beszerzése. Néhány országban 
engedély nélkül vásárolható a vadészatra használt lőpor is. A lőporos motrok viszonylag egyszerűen, kevés szerszámmal és 
meglehetősen biztonságosan elkészíthetőek. A  magas égési sebesség lehetővé teszi hátulégős motrok készítését, amelyek 
talán a legegyszerűbbek a rakétamotrok közül. Az alacsony üzemi nyomás kedvez a papírfalú motroknak és megkönnyíti az 
időzítő- illetve kidobótöltet elhelyezését is, hiszen ezek egyszerűen rápréselhetőek az üzemanyagra. Lőporos üzemanyag 
használata előnyös továbbá esti kilövéseknél iletve tüzijátékrakéták esetén, mert az izzó szénrészecskéknek 
köszönhetően főnyes csóvát hagy maga mögött. </p>

<p align="justify"> <i><b>Kontra:</b></i> Bár a <a class="link" href="propellant_ZnS.html">cink-kén üzemanyaghoz</a> képest már 
erősnek számítanak, a lőporos üzemanyagoknak még mindig meglehetősen alacsony a fajlagos impulzusa (a szintén egyszerűen elkészíthető 
<a class="link" href="propellant_candy.html">cukros üzemanyagok </a> kb. másfélszer erősebbek). A préselt üzemanyagtömbök igen rigidek 
és nagyobb méretek esetén hajlamosak megrepedni, ami az égésfelület növekedése miatt motorrobbanáshoz vezet. Emiatt nagyobb motrokban 
inkább más üzemanyagot érdemes használni. A nem lassított égésű lőporok magas nyomáskitevője is okozhat kellemetlenségeket. 
Hátrány még a szénporral való koszos munka is, ami igencsak árt a lőporos üzemanyagok népszerűségének. </p>

<p align="justify"> <i><b>Konklúzió:</b> Más amatőr üzemanyagokkal összevetve a lőporos üzemanyagok egy viszonylag 
gyenge üzemanyagkategóriát képviselnek, de kielégítően teljesítenek kisebb rakétamotrokban. Előnyei miatt még mindig használatos 
egyszerűbb egyhasználatos rakétamotrok és tüzijátékrakéták készítésére.  </i>  </p>

<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_BP.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>
