<HTML>



<!-- Mirrored from brocketry.cabspace.com/files/pages_hu/tips.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
<HEAD>
  <TITLE>BRocketry/tippek </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 12pt; font-weight:bold;  font-family:; font-style:}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
A.link{visibility: visible; font-size: 10pt; font-weight:bold;  font-family:comic sans ms; font-style:}
A.link:link { color: #293D96 ; text-decoration:none; }
A.link:visited { color:#293D96; text-decoration:none; }
A.link:active { color: #293D96; text-decoration:none; }
A.link:hover { color: #FF6633; text-decoration:none; }
</STYLE>


</HEAD>

<BODY  background="../home/background.gif" BGCOLOR="white" TEXT="black" LINK="#293D96"
 VLINK="#293D96">

<H2>Tippek kezdő rakétamodellezőknek</H2>
&nbsp;
<p align=justify>Ezen az oldalon azok találhatnak hasznos információt, akiket érdekel a 
rakétamodellezés, de még nagyon a kezdeteknél járnak és most szeretnék megépíteni az első 
rakétájukat, azonban nem tudják hogyan kezdjenek hozzá. Remélhetőleg az alábbi válaszok 
segítenek elindulni az első rakéta fele vezető úton, és ezek a kérdések nem fognak ismételten 
felvetődni a fórumokon, hiszen már milliószor ki lettek tárgyalva.
</p> 

<a class="alcim" name="miert">Miért építsünk rakétát?</a>
<p align=justify>Hogy mire jó az amatőr rakétaépítés? Ezt igazából beugratós kérdésnek szántam. 
Erre a kérdésre nem fogok válaszolni, hiszen aki idáig eljutott a honlapom olvasásában, az már 
tudja a választ, mások meg úgysem igazán értenék meg mit jelent egy működőképes rakéta megépítése. 
Ehhez át kell érezni kihívást, tudatában kell lenni a nehézségeknek és tudni kell értékelni a sikeres 
fellövést, azt a néhány másodpercet amelybe hetek, hónapok munkája van sűrítve és amely az egyetlen 
bizonyítéka annak, hogy jól sikerült az üzemanyag, a motor, működött a fedélzeti elektronika, 
kinyílt az ejtőernyő, jók voltak a számítások, stb...     </p>

<a class="alcim" name="hogyan">Hol kezdjük?</a>
<p align=justify>Kezdjük ott, hogy alaposan áttanulmányozzuk ezt a honlapot, megismerkedünk a 
rakétamodellek részeivel, az egyes részek szerepével, a rakéta működési elvével, az üzemanyagok
tulajdonságaival. Ezek után beszerezzük a hozzávalókat és nekilátunk megalkotni a  <A class="link" 
href="bfiles/Hu/safety.html">Tervrajzok </a> oldalon található legegyszerűbb rakéta megépítését, 
ügyelve a részletekre. </p>

<a class="alcim" name="mekkorat">Mekkora rakétát építsünk elsőre?</a>
<p align=justify>Kicsit. Akkorát, hogy még kényelmesen lehessen dolgozni vele (a túlzottan kis 
méretek zavaróak lehetnek), de semmiképp ne túl nagyot. Függ ez természetesen a rendelkezésre álló 
motortól is, mert egy kis motor egy nagy rakétát valószínűleg nem tud felvinni, egy nagy motor meg 
nem fér bele egy kis rakétatestbe. Ezért ha be tudunk szerezni gyári motrokat, akkor egy C-kategóriás 
motorral és hozzá méretezett rakétával ajánlott kezdeni. Ha magunknak kell elkészíteni a motrot is, 
akkor jobban járunk ha elsőre egy kisebb rakéta megépítésébe vágunk, amelyet egy A-kategóriás 
motor hajt meg, ugyanis egy ilyen kis motrot viszonylag könnyen elkészíthetünk. A <A class="link" 
href="bfiles/safety.html">Tervrajzok </a> oldalon található néhány egyszerű rakéta tervrajza, 
többé-kevésbé részletes leírással, innen lehet választani tetszés szerint. Ha C-osztályos motorral 
kezdünk, akkor 18 mm-es motorfoglalatú rakétát építsünk; amennyiben A-osztályos motrot fogunk 
használni, 13 mm-es motorfoglalatút. Sok kezdő rakétás hajlamos abba a hibába esni, hogy túlságosan 
nagy méretű rakéta építésébe kezd, amely aztán soha nem fog repülni. Érdemesebb kis rakétával kezdeni, 
siker esetén pedig hasonló módon egyre nagyobbakat építeni.  </p>

<a class="alcim" name="mibol">Miből készísük a rakétát?</a>

<p align=justify>Ami nagyon <b> ajánlott</b>: papír és fa. A rakéta törzse legyen 4-5 rétegeben felcsavart 
papírból, a rétegek közt tapéta- vagy faragasztóval. Az orrkúp készüljön valamilyen könnyűfából, a 
szárnyak úgyszintén. Modellezőüzletekben általában kapható 2-3 mm-es balsafalemez, ebből kiváló 
szárnyakat lehet készíteni. A motor a törzshöz hasonlóan készüljön rétegesen felcsavart papírból 
(természetesen a motor falához sokkal több réteg papír szükséges, hogy a nyomásnak ellenálljon), 
vízüveggel vagy vízüveg-tapétaragasztó keverékkel a rétegek közt. Fúvókát préselt agyagporból 
készítsünk, préseszközök hiányában pedig legegyszerűbben gipszből formázhatjuk meg. Ejtőernyőt 
műanyagfóliából, megvezető gyűrűket pedig műanyag szívószálból gyárthatunk. <br>
&nbsp;<br>
Ami nagyon <b>nem ajánlott</b>: műanyag vagy fémcsövek használata a motor és a törzs készítésére. 
Egy esetleges motorrobbanás során (ami nem kizárt az amatőr rakétamotrok tesztelése során) ugyanis 
ezen anyagok repeszekre szakadnak, amelyek megsebezhetik a közelben tartózkodókat. Ne használjunk 
tehát soha műanyagot vagy fémet amatőr rakéták építésére.  </p>

<a class="alcim" name="motor">
Milyen motorral használjuk?</a>

<p align=justify>Kezdőknek leginkább gyári motrot ajánlanék. Ha módunkban áll gyári motrot beszerezni,
vegyünk néhány C-osztályos motrot. Ezek még elég olcsók, ráadásul a gyári motrok megbízhatóan működnek, jól működik a 
kidobótöltetük és meglehetősen erősek, így az sem okoz gondot ha az első rakéta kicsit nehezebbre sikerül 
mint kellene. Ha nem tudunk gyári motrot beszerezni, akkor építsünk kisméretű motrot, pl a 
 <A class="link" href="bfiles/safety.html">Tervrajzok </a> oldalon leírt A, B vagy C osztályos motrot. 
Üzemanyagként lehetőleg válasszuk a K66-ot (lőpor típusú), vagy esetleg a KNDX-et (KNO<small>3</small>-dextróz alapú). Ne próbálkozzunk 
KNO<small>3</small>-cukor alapú üzemanyag olvasztásával, mert veszélyes az előállítása és semmi előnye nincs a KNDX-hez képest. 
A motrok készítésénél nagyon pontosan kell eljárni és semmiben sem szabad eltérni a leírtaktól, különben 
nem fogják hozni a megadott teljesítményt. <a class="hey">Vigyázat: nem szabad adott típusú üzemanyagra tervezett motrot 
más üzemanyaggal használni!</a> Ennek következménye, hogy vagy tolóerőhiányos lesz a motor, 
vagy pedig felrobban! </p>

<a class="alcim" name="kiloves">Hol lőjük fel?</a>

<p align=justify>Lakott területtől messze, hogy senkit ne zavarjunk és ne okozzunk semmiben kárt. Soha ne 
feledjük, hogy a jól működő motor még csak fél siker, mert a rakéta épségben le is kellene érjen. Egy 
beragadt ejtőernyővel lezuhanó rakéta csúnya nyomot tud hagyni pl. egy autó tetején. Egy ejtőernyővel ereszkedő, 
a szélben sodródó rakétát pedig egykönnyen elronthatja valakinek a piknikezését... De még ha minden jól 
is sikerül, igen könnyen akadhat olyan, aki zavartatva érzi magát. Láttam már nemzetközi rakétakilövést a 
tervezettnél hamarabb befejezni, mert a szomszédban lakó gazdát zavarta a rakéták süvítése a kedvenc 
tévéműsora nézésében. Az emberek sajnos sokszor nagyon negatívan viszonyulnak a rakétázáshoz.  
</p>

<a class="alcim" name="help">Elakadtam...</a>

<p align=justify>Megtörténhet, hogy a rakétaépítés valamely részlete homályos marad, bárhogy is próbáltam 
minden lényegi információt belesűríteni ezen oldalakba. Elakadás esetén az első dolgunk az legyen, hogy 
figyelmesen végigolvassuk ismét a tervrajzon szereplő rakéta építésének részleteit, illetve a honlap idevágó 
fejezeteit, mert valószínűleg rájövünk, hogy végig az orrunk előtt volt a hiányzónak hitt információ. Ha valóban nem 
találjuk a választ, akkor a <A class="link" href="https://forum.index.hu/Article/showArticle?t=9008765">Fórum</A>-ra szaladhatunk segítségért. 
A közösséget a <a href="mailto:raketamodellezes_kukac_gmail.com">raketamodellezes [KUKAC] gmail_pont_com</a> engem pedig <a href="mailto:dani224 [kukkacc] freemail.hu">dani224 [kukkacc] freemail.hu</a> címen lehet elérni, de a válasz várhatóan jóval később fog érkezni, mintha a kérdést az előbbi két oldalon tennénk 
fel. Megkérek minden kedves kezdő rakétaépítőt, hogy csak akkor kérdezzen (és ezt kérem úgy a saját, mint a fórum
nevében), ha valóban segítségre van szüksége, tehát ha nem egy ezerszer kitárgyalt dolgot kérdez, amely netán részletesen
le van írva  a honlapon, illetve ha kérdése valamilyen módon kapcsolódik az amatőr rakéták építéséhez. 
Senki ne lepődjön meg, ha <i>"Mekkora rakétát építsek?", "Hol lehet KNO<small>3</small>-ot venni?"</i> vagy <i>"Lőgyapotot 
szeretnék használni üzemanyagként"</i> típusú kérdésekre csak egy link (de leginkább az sem) érkezik majd válaszként.
</p>
 
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</BODY>



<!-- Mirrored from brocketry.cabspace.com/files/pages_hu/tips.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
</HTML>
