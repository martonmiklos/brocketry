<HTML>


<!-- Mirrored from brocketry.cabspace.com/files/pages_hu/propellant_amateur.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
<HEAD>
  <TITLE>BRocketry/üzemanyagok/amatőr üzemanyagok </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Amatőr szilárd üzemanyagok</H2>
 
<p>&nbsp;</p>
<a name="amateur"class="alcim">Mitől amatőr az amatőr? </a>
<p align=justify> Az amatőr rakétaépítés talán legjellemzőbb része az, hogy a rakétamotor valamint a belevaló üzemanyag 
is saját készítésű. Amatőr rakétát rendszerint amatőr rakétaüzemanyag hajt meg; ezek után viszont jogos a kérdés, hogy 
mitől is "amatőr" egy adott üzemanyag? Minden ami "csináld magad" alapon készül, amatőr kategóriának számít? Korántsem. 
Lehet, hogy van aki képes otthon ammónium-perklorátos üzemanyagot készíteni, de az attól még nem lesz amatór üzemanyag. 
Ez a weboldal a következő meghatározást szerint sorolja be ezeket az üzemanyagokat: 
<i>"amatőr" az az üzemanyag, amelynek összetevői könnyen és lehetőleg engedély nélkül beszerezhetőek egy mindennapi ember 
számára; az összetevők nem veszélyesek vagy mérgezőek, kezelésük/tárolásuk nem feltételez speciális körülményeket; az üzemanyag 
elkészítése valamint a motorba való felhasználása nem igényel speciális szerszámokat, laborkörülményeket vagy 
nehezen elsajátítható szaktudást. </i> Az amatőr üzemanyagok alapanyagai a kertészboltból, a gyógyszertárból, a 
barkácsboltból vagy éppen a helyi hentestől kerülnek elő és elkészítésükhöz elviekben elegendő egy alapfokú kémiai tudás, egy jól 
felszerelt konyha és egy nagy adag óvatosság.</p>

<a class="kicsi">&nbsp;<br></a>
<a name="story"class="alcim">Klasszikus amatőr rakétaüzemanyagok</a>

<p align="justify"> A tipikusan amatőr üzemanyagok egy kis jóindulattal négy osztályba sorolhatók. A legrégebbiek a <a class="link" href="propellant_BP.html">lőporos 
üzemanyagok</a>. Ez a megnevezés a fekete lőporhoz hasonló kompoziciójú elegyeket takar, amelyek már ősidők óta 
használatosak rakétaüzemanyagként. A lőporos üzemanyagok egymástól az összetevők 
arányában különböznek, néha pedig a káliumnitrát helyett nátriumnitrátot használnak oxidálószerként. Szintén jellemzően amatőr kategóriát 
képviselnek a <a class="link" href="propellant_ZnS.html">cink-kén üzemanyag</a> és különböző variánsai, amelyek esetleg alumíniumport 
is tartalmazhatnak.  A cink-kén kompozíciók népszerűségének az úgynevezett <a class="link" href="propellant_candy.html">"cukros" üzemanyagok</a> 
elterjedése vetett véget. Az eredeti változat káliumnitrátból és közönséges konyhai cukorból készült 
még valamikor a múlt század első felében, innen a név. A későbbi változatokban a cukrot dextróz majd szorbitol helyettesítette, 
de a "cukros" jelző lemoshatatlanul rájuk ragadt.  Utoljára maradnak az <a class="link" href="underwork.html">amatőr kompozit üzemanyagok</a>. 
Megjelenésüket a "biztonságos" üzemanyagra való igény valamint az epoxy-műgyanták elterjedése váltotta ki. A felsorolt 
üzemanyagkategóriákkal külön oldalak foglalkoznak, amelyek a linkekre kattintva érhetők el. </p>


<a class="kicsi">&nbsp;<br></a>
<a name="preparation" class="alcim">Más amatőr rakétaüzemanyagok</a>

<p align="justify"> Természetesen a fenti kategóriák nem fedik le teljesen az amatőr rakétaüzemanyagok teljes skáláját. Sok más 
kompozició létezik, amely jól működik rakétamotorban, bárkinek lehet egy jó kis bevált "receptje" amelyre esküszik. Ezek oxidálószerként 
kálium- vagy nátriumnitrátot használnak, tüzelőanyagként pedig valamilyen éghető háztartásbeli anyagot, legyen az tartósítószer 
(szalicilsav, nátrium-benzoát), festék (nitrolakk, lenolaj, sellakk), kályhaezüst (alumínium) vagy éppen keményítő. Ilyen kompozíciókat 
ez a weboldal nem tárgyal. Ha valaki mégis találna a fenti négy kategóriától merőben eltérő "tuti" receptet, kísérletezés előtt 
jól teszi ha elolvassa a <a class="link" href="propellant_chemistry.html">szilárd üzemanyagok kémiája</a> című részt, vagy a 
<a class="link" href="http://forum.index.hu/forum.cgi?a=t&t=9008765&uq=813" target="_blank">fórumon </a> okosodik még mielőtt leröpíti néhány ujját. Aranyszabályként azért még beírom: 
<a class="hey"><i>klorátokat, permanganátokat vagy nem tiszta vegyszereket (pl. "gyufafejet") tartalmazó kompozicíók nem jók rakétába, 
de nagyon is megfelelőek öncsonkításra!</i></a></p>

<p>&nbsp;</p>
<p>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_amateur.html by HTTrack Website Copier/3.x [XR&CO'2004], Mon, 11 Dec 2006 20:34:02 GMT -->
</HTML>
