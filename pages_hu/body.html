<HTML>


<!-- Mirrored from brocketry.cabspace.com/files/pages_hu/body.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
  <TITLE>BRocketry/rakétaépítés/rakétatest </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">


<H2> A rakétatest</H2>

  <a class="link"></a><A class="link" HREF="#material">Miből készítsük? </A>
  <a class="decor">| </a><A class="link" HREF="#boattail">Farokrész </A>
  <a class="decor">| </a><A class="link" HREF="#paint">Festés </A>
  <a class="decor">| </a><A class="link" HREF="#tipp">Tipp </A>
<H2>&nbsp;</H2>
<p  align="justify">A rakétatest az a központi elem amely összetartja a rakéta alkotórészeit; az 
esetek nagy részében az ejtőernyő is benne kap helyet. Két dolog van aminek
  egy rakétatest meg kell feleljen. Először is ki kell bírja a kilövéskor
  rá ható erőket, indításkor ugyanis alulról a motor tolóereje, felülről pedig a
  tehetetlenségből
  meg a gravitációból származó súlyerő hat a rá. Modellezőversenyeken látni
  néha amint &quot;összecsuklik&quot; a rakéta startoláskor, mert a minimális
  indulótömeg érdekében néha alulméretezik a törzs falvastagságát. Másik dolog
  amit ki kell a törzs bírjon, az ejtőernyő kidobásakor keletkező belső nyomás.
  Túl vékony falú papírcsövek néha &quot;kinyílnak&quot; a kidobótöltet ellobbanásakor.</p>
  
<br> <a class="kicsi">&nbsp;</br></a>  
<a class="alcim" name="material">Miből készítsük?</a>
<p  align="justify">A törzs gyakorlatilag
    bármiből készülhet ami kellően erős és könnyű, így elsősorban a papír vagy
    karton, különböző műanyagok
    vagy az alumíniumlemez jöhet szóba, mivel
   ezek könnyen beszerezhetőek.  Mindegyiknek van előnye és hátránya is, a legnagyobb
    különbségek főként a megmunkálhatóságban mutatkoznak. </p>
	
<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../body/makepipehu.gif"></td>
</tr>
<tr>    
       <td align="middle"><a class="graph"><b>1. Ábra: </b>Papírhenger készítése </a></td>
</tr>
</table>


<p align="justify"><strong><em>Papír:</em></strong> a legkönnyebben felhasználható,
  mert bármilyen átmérőjű csövet készíthetünk belőle házilag. Egyszerű csomagolópapír
  néhány rétegben felcsavarva, ragasztóval a rétegek között megfelelően erős
  és nagyon könnyű lesz. Fontos hogy a papír &quot;erezete&quot; hosszirányban
  legyen, valamint hogy jó erős ragasztót használjunk, amivel a papír teljes
  felületét
  bekenjük, így egy réteges szerkezetet (papír-ragasztó-papír) kapunk. Példaként
  egy 20 mm átmérőjű, 5 rétegben felcsavart papírtörzs annyira erős, hogy néha
  még az ejtőernyő nélküli földetéréseket is kibíjra, képes szószerint beleállni
  a földbe anélkül
  hogy összecsuklana. Minél szorosabban csavarjuk fel a papírt, annál erősebb
  lesz a cső. Legjobb ha van néhány különböző átmérőjű előregyártott sablonunk,
  amire csak fel kell csavarnunk a papírcsíkot. A mellékelt ábrán szemléltetett
  módon a papírcsík egyik végét szigetelőszalaggal az asztallapra ragasztjuk
  és a sablont csavarás közben magunk felé húzzuk, így  jó feszesen felcsavart
  csövet készíthetünk. Számolni kell azzal, hogy száradás során a papírcső egy
  kissé  összezsugorodik és nem akar majd lejönni a sablonról.</p>
<p align="justify">A papírcsövek legnagyobb előnye hogy a motor véletlen felrobbanása
  során nem törnek veszélyes szilánkokra, mint a műanyag illetve fém törzsek.
  Ezen jó tulajonságának köszönhetően én mindig papírcsőből készítem a rakétáim
  törzsét. A papír hátránya leginkább nagyobb méreteknél mutatkozik meg, ahol
  már nem túl jó a szilárdság/tömeg aránya, emellett nem csavarozható, nem nyitolható
  stb.   Már  egy szabályos lyuk fúrása is meglehetősen körülményes a papírcsőbe. 
  Ezen nagymértékben 
  segíthetünk ha mindkét oldalán epoxyval kenjük be a papírtörzset, ami különben is ajánlatos 
  a vízállósítás érdekében; még jobb ha kívülről egy réteg üvegszálszövettel burkoljuk a 
  törzset. </p>
<p align="justify"><em><strong>Műanyagok</strong></em>: leginkább a vízvezetékekhez
  használt különféle PVC csövek használhatóak jól rakétaépítéshez, mert ezekből
  többféle átmérőjű és falvastagságú létezik és a PVC relatíve jól viseli
  a hőt is. Ha sikerül megfelelően vékony falú PVC csövet találni, akkor abból
  kitűnő rakétatestet lehet gyártani. Főként nagy átmérőknél (&gt;50 mm) jó, de egyben veszályes
  alternatívája a papírnak. A műanyagcsövek használatának ugyanis van egy nagy hátránya, 
  éspedig az, hogy egy esetleges motorrobbanásnál veszélyes PVC szilánkok keletkezhetnek, 
  amelyek könnyen az ember húsába fúródhatnak. A helyzetet tovább szépíti, hogy a műanyagszilánkok 
  röntgenen nem látszanak, így eltávolításuk sem egyszerű. Műanyagcsövet ezért csak jól 
  bevált, megbízható, előzőleg  tesztpadon lemért motrokhoz ajánlatos használni. </p>
<p align="justify"><a name="composite"></a>Versenycélokra használják az <em>üvegszál-</em>
  illetve <em>szénszálerősítésű műanyagokból</em> készült törzseket, ezek gyártása
  hasonlít a papírcső készítéséhez,
  csak ez esetben a sablonra az üvegszál- illetve szénszálszövet kerül, a rétegek között pedig
  műgyanta lesz. Ez a "filler"-nek nevezett epoxy alapú műgyanta a használt szövet szálai közé is 
  bekerül, nagyon nagy szilárdságot külcsönözve a héjas szerkezetnek. A sablonra előzetesen 
  műanyag fóliát kell csavarni, hogy lehessen majd 
  leválasztani a törzset róla. A műanyag fóliára egy réteg műgyanta jön, majd a szövet, majd 
  ismét műgyanta és így tovább. Elég  munkás eljárás,  mert a különböző rétegeket csak az 
  előző réteg száradása után lehet felvinni.  Az eredmény  viszont egy nagyon könnyű és nagyon 
  erős törzs. Fontos, hogy ezek a műanyagok nem hajlamosak repeszképzésre, sokal biztonságosabb 
  a felhasználásuk mint pl. a PVC-é. </p>
  <p align="justify"> Igen elterjedt a <em>szendvicsszerkezetű</em> törzsek használata, ezek  legegyszerűbb 
  képviselője a  kartontörzs  epoxy + üvegszál erősítéssel. Kevésbé elterjedt de nagyon könnyű 
  és erős  szerkezetet eredményez a balsafa + karbonszál szendvicsszerkezet. Sajnos a 
  szénszálszövet  túlságosan drága, ám így  is vannak lelkes amatőrök akik a rakétákat ebből 
  készítik. Olcsóbban is lehet hasonló tulajdonságú, réteges  szerkezetű  anyagokat készíteni, 
  amelyekben leginkább a csónakszigetelésnél vagy a padlófelújításnál használatos epoxy és 
  a sebészeti  géz kap főszerepet, de  próbálkozhatunk a
  &quot;műgipsz&quot;-el is amit szintén   az egészségügy használ rögzítésre, leváltva a 
  hagyományos gipszet.   Bármilyen sablonra felvihető, így pl. orrkúpot is készíthetünk 
  belőle, száradás  után pedig viszonylag  könnyű és erős.  Sajnos  gittelni és csiszolni 
  is kell festés előtt, mert igen érdes a felülete.</p>
  
  <p align="justify"><strong><em>Alumínium:</em></strong> nagy méreteknél érdemes
  lehet alumíniumlemezből készíteni rakétatestet, mivel igen erős és könnyű anyag
  (nem annyira jó mint a szénszálas műgyanta, de könnyebben hozzá lehet jutni).
  Alumíniumlemezt cső alakúra formázni azonban meglehetősen nehéz dolog, spéci
  szerszámokat igényel. Persze ha az ember egyszer berendezkedett rá... Szóval
  azok számára akik megfelelő műhellyel rendelkeznek, jó alternatíva lehet. Itt
  ismét fennál a robbanás során keletkező szilánkok veszélye.</p>

<br> <a class="kicsi">&nbsp;</br></a>
<a class="alcim" name="boattail">Változó átmérőjű rakétatest</a>
<p align="justify">

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../body/boattailhu.gif"></td>
</tr>
<tr>    
       <td align="middle"><a class="graph"><b>2. Ábra: </b>Átmeneti idom és "csónakvég" </a></td>
</tr>
</table>

Előfordulhat, hogy változó átmérőjű törzset építünk, főként ha valamilyen
  nagyobb méretű tárgyat szeretnénk felküldeni a rakétánkkal (fényképezőgép,
  nagy ejtőernyő...). Ez esetben szükséges egy átmeneti rész kialakítása, hogy
  ne ugrásszerűen változzon az átmérő, mert az igen nagy légellenállásnövekedéssel
  járna. Egy ilyen idom elkészítése általában elég sok bonyodalmat okoz, legjobb
  kerülni a használatát, ha csak tehetjük építsünk állandó átmérőjű törzset.
  Ha mégis szükséges lenne, akkor a legegyszerűbb fából esztergálni, más módszerek
  meglehetősen sok munkával járnak. A mellékelt ábrán látható egy ilyen &quot;adapter&quot;,
  amit a rakétatest két különbözű átmérőjű része közé illeszthetünk.</p>
 
<p align="justify">Igen elterjedt a  változó átmérőjű farokrész vagy elkeskenyedő
  farokidom, amely a rakéta kilépő keresztmetszetét és ezáltal a 
  <A class="link" href="aero.html#drag" >légellenállást </a>
   hivatott csökkenteni (angolul "boattail" azaz "csónakvég").
  Ezt valamivel  könnyebb elkészíteni, mivel csak a centráló gyűrűt vagy a törzs végét kell 
  a motorház legvégével összekötni a fenti ábrán látható módon, akár papírból is  elkészíthető. 
  Nagyobb méretek esetén a motorfoglalat és faropkidom közti űrt jó kitölteni az építészetben 
  használt szigetelő habbal (PUR-hab). </p>

<br> <a class="kicsi">&nbsp;</br></a>
<a class="alcim" name="paint">Festés</a>
<p align="justify">Erre a munkafázisra érdemes nagy figyelmet fordítani, mert
  egy jó festés sok előnnyel jár. Jó ha több rétegben is lefestjük a rakétát,
  mert ezáltal eltűnnek a felületi egyenletlenségek és csökken a 
   <A class="link" href="aero.html#drag" >légellenállás </a>. Ha szükséges, gittelni és csiszolni kell, 
  még a papírt is. A törzs képezi egy átlagos rakéta összfelületének több mint felét, 
  jelentősen hozzájárul tehát az légellenálláshoz. Néha elgondolkodtató lehet, hogy vajon 
  érdemes-e még egy réteg festéket rátenni, mert már így is elég nehéz a törzs, a válasz 
  ez esetben: <em>nagy sebességeknél sokkal nagyobb haszna van az extra réteg festék okozta 
  légellenállás-csökkenésnek, mint amennyi hátrányt a plusz tömeg jelent</em>. Ennek 
  okáról bővebben az <A class="link" href="aero.html#festes" >Aerodinamika </a>
 részben olvashatunk. </p>

<p align="justify">Műanyag törzsek, idomok festésénél sokat segít, ha festés előtt szappanos 
vízzel alaposan lemossuk a felületet. Természetesen miután már szép simára csiszoltuk. Üvegszálas 
burkolat használatakor egy utolsó réteg műgyanta felvivésével kaphatunk elég sima, festésre 
alkalmas felületet; a szénszálas műanyagot nem szokás festeni, hogy látszodjon a mintázata. 
Persze ugyanúgy festhető mint a többi műanyag.</p>

<p align="justify">Érdemes valamilyen élénk színű festéket használni, lehetőleg
  az ég kékjével ellentétes színeket, mint a narancssárga vagy a piros. Napsütésben
  jól látszik a fehér és a világossárga is az égen. Kétszínű rakéták talán még
  jobban követhetőek. Egy idő után valószínűleg még így is szem elől tévesztjük
  a rakétát, ilyenkor már csak az ejtőernyő kinyílásában bízhatunk</p>
  
<P align="justify"><a name="tipp"><i><b>Tipp:</b></a> Ha első rakétánkat építjük, nem érdemes túl sokat dolgozni a 
törzzsel, mert nagy a valószínűsége, hogy nem lesz még egyszer felhasználható... Használjunk 
egyszerű, fehér papírból készült csövet; pl. 20 mm-es törzsöz  jó lesz a 4-5 rétegben felcsavart 
papír, asztalos ragasztóval a rétegek közt, festés nélkül. Ez esetben jó az orrkúpot és szárnyakat a papír 
fehérjétől elütő színre, pl. pirosra festeni. A festetlen papírtörzsre epoxyval vagy acetonban oldott 
celluloiddal ragaszthatunk szárnyakat és megvezetűket.</i> </P>
  
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>
<p align="justify">&nbsp;</p>

</BODY>

<!-- Mirrored from brocketry.cabspace.com/files/pages_hu/body.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>