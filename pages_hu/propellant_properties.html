<HTML>



<!-- Mirrored from brocketry.cabspace.com/files/pages_hu/propellant_properties.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
  <TITLE>BRocketry/üzemanyagok/jellemzők </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2><A NAME="chemistry"></A>A rakétaüzemanyagok jellemzői</H2>
<P>&nbsp;</p>

<p align=justify> A számtalan fizikai/kémiai/energetikai jellemző közül az amatőr rakétás 
igazából csak néhányra kíváncsi. Ezek a következők: </p> 

<UL align=justify>
  <LI> <p align=justify><a name="Isp"><b>fajlagos impulzus (Isp)</b></a> - az üzemanyag (vagy motor) energetikai jellemzője, 
  az egységnyi tömegű üzemanyag égése által egy másodperc alatt kifejtett tolóerőt jelenti. 
  Mértékegysége [N&middot;s/kg], de talán elterjedtebb a [s] ami az USA-ban használatos [lb&middot;s/lb]-bol 
  adódik. A kettő közötti összefüggés: 9,81 [Ns/kg] = 1 [s].  Mivel az Isp értéke nagyban függ 
a motor működési jellemzőitől, ezek közül is főként a nyomástól, szükségessé vált az ideális 
Isp fogalmának a bevezetése, ami alapján össze lehet hasonlítani különböző üzemanyagokat. Az 
ideális Isp egy elméleti érték, amit az üzemanyag egy 1000 psi (~ 69 atm) nyomáson működő 
ideális motorban teljesít. Mivel a rakétamotrok jellemző üzemi nyomása ennél kisebb, a valós 
Isp valamivel kisebb lesz mint az ideális.  Szemléltetésül az amatőr körökben igen elterjedt 
KNO<small>3</small>/cukor hajtóanyag elméleti Isp-je 160 s, a gyakorlatban azonban 100....130 s értékek a 
jellemzőek, de az ennél kisebb értékek sem ritkák. A 130 s = 1275 Ns/kg fajlagos impulzus 
annyit jelent, hogy 1 kg ebből az üzemanyagból 1275 N tolóerőt tud szolgáltatni 1 másodpercen 
keresztül (vagy 127.5 N-t 10 s-ig), az ideális 1000 psi nyomású motorban.  </p>

 <LI><a name="v"></a> <b> égési sebesség (v) </b> - azt mutatja, hogy milyen gyorsan ég az üzemanyag. 
 Mértékegysége a [mm/s]. Az égési sebesség nagyban függ a nyomástól pl. egy 75/25 
 NH<small>4</small>ClO<small>4</small>/poliészter üzemanyag  égési sebessége atmoszférikus nyomáson v = 1.4 mm/s, 
 69 atm (azaz 1000 psi) nyomáson viszont v = 17.5 mm/s. A perklorátos kompozitok jellemző égési sebessége 
 69 atm nyomáson 15...20 mm/s, míg az ammónium-nitrátos kompozitok egy nagyságrenddel 
 lassabban égnek (0.8...3 mm/s). A lőporos üzemanyagok viszonylag gyorsan, 20...40 mm/s 
 sebességgel égnek, a cukros üzemanyagok esetében ez az érték 12...15 mm/s.</p>

 <LI><a name="n"></a><p align=justify><b> nyomáskitevő (n)</b> - az  égési sebesség és a nyomás  közti öszefüggést mutatja, 
 a <i>v = v<small><sub>0</sub></small>&middot;P<sup>n</sup></i> képlet szerint, ahol<i> v</i> az  égési sebesség,<i> v<sub><small>0</small></sub></i> az  égési sebesség 
 1 atm  nyomáson, <i>P</i> a nyomás kg/cm<sup><small>2</small></sup>-ben kifejezve,<i> n</i> pedig a nyomáskitevő. A 
 nyomáskitevő jellemző értéke kompozitoknál 0.3...0.6,  lőporos üzemanyagok eseténpedig ennél nagyobb.</p>
 
 <LI> <p align=justify><b>higroszkopicitás</b> (nedvszívóság) - az  üzemanyagok igen fontos jellemzője, sok 
 hajtóanyag ugyanis magába szívja a légnedvességet. Ez a veszély főként akkor áll fenn, ha 
 az  üzemanyag valamilyen nátriumsót (NaNO<small>3</small>, NaClO<small>3</small>...) vagy cukrot (szacharóz, dextróz, 
 szorbitol) tartalmaz.  Kis mértékben a szenet tartalmazó  hajtóanyagok is nedvszívóak. A 
 nedvszívóság fokozott problémát jelent a levegő magas relatív nedvességtartalma esetén.</p>

 <LI><p align=justify> <b>rugalmassági modulusz (E)</b>  - az  üzemanyagblokk rugalmasságát jellemzi. 
 Mértékegysége a [MPa] , ami azt mutatja, hogy mekkora feszültség okoz 1 mm relatív 
 alakváltozást az  üzemanyagban (vagy fordítva). Egy alacsony rugalmassági modulusz 
 rugalmas míg egy magas érték rigid,  törékeny tulajdonságot jelent.  A kompozit üzemanyagok 
 általában rugalmasak (E = 5...150 MPa), míg a cukros és  lőporos üzemanyagok törékenyek 
 (E = 5000...10000 MPa). A rugalmasságot rugalmas kötőanyagok (gumi, PVC, poliszulfidok) 
 felhasználásával lehet növelni.</p>

</UL>

<p align=justify> Természetesen van egy halom más jellemző is, amely igencsak érdekelheti az amatőr rakétást. 
Ilyenek például az üzemanyag égéshője, az égéstermékek átlagos molekulatömege, az égéstermékek hőkapacitása, stb. 
Mivel ezek inkább rakciójellemzők illetve az égéstermékek tulajdonségai, az 
<a class="link" href="propellant_chemistry.html">Alkimizmus</a> oldalon vannnak tárgyalva.    </p> 

<P>&nbsp;</p>
<P>&nbsp;</p>

</BODY>

<!-- Mirrored from brocketry.cabspace.com/files/pages_hu/propellant_properties.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>