<HTML>


<!-- Mirrored from brocketry.cabspace.com/files/pages_hu/aero.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
<HEAD>
<TITLE>BRocketry/aerodinamika</TITLE>
<META HTTP-EQUIV="Content-Type" CONTENT="text/html; charset=iso-8859-2">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:comic sans ms; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">

<H2> Aerodinamika</H2>

  <a class="decor"></a><A class="link" HREF="#stabilitas">Stabilitás </A>
  <a class="decor">| </a><A class="link" HREF="#CGCP">CG és CP </A>
  <a class="decor">| </a><A class="link" HREF="#drag">Légellenálás </A>
  <a class="decor">| </a><A class="link" HREF="#form">A gyakorlatban... </A>

<p>&nbsp; </p>
<p align="justify"> Repülés közben a rakétára a környezõ levegõvel való kölcsönhatásból eredõ különféle erõk hatnak. 
Természetesen ezen aerodinamikai erõk befolyással vannak a rakéta röppályájára, sebességére, az elért magasságra stb.
Ebben a fejezetben az amatõr rakétázásban két legfontosabbnak tartott jelenségrõl lesz szó. Egyik  a rakéta 
<A class="link" HREF="#stabilitas">stabilitása</A>, a másik pedig a rakétát fékezõ <A class="link" HREF="#drag">légellenállás</A>.
 
<br> <a class="kicsi">&nbsp;</br></a>
<H3> <A NAME="stabilitas"></A>Aerodinamikai stabilitás</H3>

<p align="justify"> A stabilitás a rakéta (vagy bármely más repülõ test) röppályán való viselkedését jellemzi.
Alapvetõen egy rakéta lehet aerodinmikailag <i>stabilis</i>, <i>instabilis</i> vagy <i>semleges</i>. Egy <b>stabil</b> rakéta 
követni fogja a kilövõállvány által megadott irányt és automatikusan korrigálja a nemkívánatos 
kitérést az eredeti röppályához képest. Egy <b>instabil</b> rakéta röppályája megjósolhatatlan, jellemzõ 
hogy repülés során többször is irányt változtat, teljesen önkényesen. Mozgása kaotikus, néha pörög, néha bukdácsol, elõfordulhat 
hogy megfordul és visszaesik a fejünkre. Egy <b>semleges</b> rakéta a kilövõállványt 
elhagyva egy darabig még repülhet egyenesen, ám a legkisebb széllökés is könnyen kitérítheti pályájáról.
A három esetet a következõ rajz szemlélteti: </p>
<table  border="0" width="900">
<tr>
     <td><img img border="1" hspace="10"   src="../drag/stablehu.gif"></td>
	 <td><a class="graph"><b>1. Ábra: </b><br>Stabil, instabil és semleges rakéta viselkedése oldalirányú széllökés hatására</a></td>
</tr>
</table>

<A NAME="CGCP"></A><p align="justify"> Magától értõdik hogy a stabil viselkedés kívánatos ahhoz, hogy a rakétánk jól repüljön. A stabilitást a rakéta tömegközéppontjának és nyomásközéppontjának egymáshoz 
viszonyított helyzetébõl lehet meghatározni. A <b>tömegközéppont</b> (jele <b>CG</b> az angol "Center of Gravity"-ból)
szószerint értendõ, míg a <b>nyomásközéppont</b> (<b>CP</b> az angol "Center of Pressure"-ból) azt a pontot jelöli ahol 
a rakétára ható aerodinamikai erõk eredõje hat. <i>Egy rakéta statikusan stabil, ha a CG a CP elõtt helyezkedik el, függetlenül a rakéta alakjától</i>. 
Az érthetõség kedvéért ez a helyzet a mellékelt ábrán van vázolva: a rakéta <b>v</b> sebességgel halad elõre 
és egy széllökés <b>ß</b> támadási szöggel téríti el a megadott haladási irányhoz képest. A szél a nyomásközéppontban 
hat, mint minden más légelenállasból származó erõ és a rakétát egyéb fix pont híján a tömegközéppontja körül 
próbálja elforgatni. Az elfordulás következtében a szárnyakra ható légellenállás megnõ és ellenkezõ irányba fogja 
fordítani a rakétát, ismét csak a CG körül, azaz csökkenti a széllökés által okozott pályamódosulást. Egyszerûbben 
fogalmazva: mivel a CP a CG mögött van, bármely oldalirányból ható erõ a rakéta végét kitolja de azt a légellenállás 
mepróbálja visszanyomni, hogy a szárnyak ismét párhuzamosak legyenek a haladási iránnyal. </p>

<p align="justify">Egy semleges stabilitású rakéta nem fog visszaállni az eredeti
pályára, mivel a szárnyakon keletkezõ felhajtóerõ a  CG-ban hat (CP és a CG
ugyanott vannak, igy nem keletkezhet forgatónyomaték). Még rosszab a helyzet  egy instabil rakéta 
esetén, amely nemhogy korrigálná, de méginkább felerõsíti az oldalirányú széllökés
hatását (a szárnyakon keletkezõ felhajtóerõ ugyanabba az irányba próbálja fordítani
a rakétát mint a szél). Ha ez így elsõre nem egyértelmû, azonnal láthatóvá válik lerajzolva.</p>

<p align="justify">A <b>CG helye</b> nagyon könnyen megállapítható, a rakétát egyszerûen egy ceruzára vagy vonalzóra helyezve és addig 
tologatva míg egyensúlyba nem kerül. Természetesen ki is lehet számolni a CG helyét a tervrajz alapján, 
feltéve hogy ismerjük az alkotórészek (motor, törzs, szárnyak...) pontos tömegét. Fontos észben tartani, hogy a 
tömegközéppont helye változik ahogy az üzemanyag fogy, éspedig elõbbre vándorol, lévén hogy az üzemanyag általában a 
rakéta hátsó részében van. Lényeges hogy a CP minden esetben a CG mögött maradjon, tehát ellenõrizni kell egy üres motorral is.  </p>

<p align="justify"> A <b>CP helyének</b> meghatározására különbözõ módszerek léteznek. Ezek közül a legkönnyebb egy számtógépes 
 programot használni, mint pl. a RockSim, RocketCAD vagy Aerolab (lásd a <A class="link" HREF="links.html#software">rakétás szoftverek</A> oldalon), kezdõ amatõr rakétaépítõknek pedig még 
egyszerûbbnek  tûnhet a kivágásos módszert használni. Ki is lehet számolni a Barrowman egyenlet alapján, de a módszert nem 
ismertetem itt, mivel a számítógépes programok általában ezt használják, fölösleges tehát papírral és ceruzával nekilátni.</p>

<p align="justify"> A kivágásos módszer, amint azt a neve is mutatja, abból áll, hogy a rakéta sziluettjét egy kartonlapra rajzoljuk, 
majd egy ollóval szépen kivágjuk belõle. Az így kapott papírrakétát egy vonalzóra helyezve megállapítjuk a tömegközéppont 
helyét. Lemérjük ennek távolságát a rakéta csúcsától és rámérjük az igazira. Ez a pont lesz a rakéta CP-je. A módszer 
egyszerûsége ellenére elég pontosan meg lehet határozni a CP helyét. A kivágásos módszer azokkal az egyszerûsítõ 
feltételekkel él, hogy az aerodinamikai erõk támadási szöge 90 fok (a gravitációval szimuláltuk az oldalról ható erõket), 
és hogy ezen erõk a rakéta teljes felületén egyenletesen eloszolva hatnak. </p>

<table  border="0" width="900">
<tr>
     <td><img img border="1" hspace="10"  src="../drag/balance.gif"></td>
	 <td><a class="graph"><b>2. Ábra: </b><br>CG és CP helyének meghatározása a gyakorlatban</a></td>
</tr>
</table>

<p align="justify"> Felmerül a kérdés, hogy milyen távolságra legyen a CP a CG mögött.  Amatõr körökben elterjedt 
az &quot;<i>egyátmérõs stabilitás</i>&quot; azaz egy rakétaátmérõnyi távolság a CG és CP között, 
ami esetek többségében kielégítõ stabilitást biztosít. Ezt legegyszerûbb úgy beállítani, hogy 
bejelöljük a CP-t a rakéta oldalán, majd addig növeljük a rakéta hegyének tömegét amíg a CG egy rakétaátmérõvel 
a CP elé nem kerül. Létezik egy ún. statikus stabilitási intervallum is, amely 0.6....1,5 átmérõnyi 
távolságot jelent (változó átmérõjû rakéták esetén a maximális átmérõt kell alapul venni). 
Amatõr rakéták általában nagyobb tömeg/térfogat arányúak mint a modellrakéták, tehát kevésbé érzékenyek a széllökésekre, 
így ezeknél a helyes CG-CP távolság 1...2 rakétaátmérõ. Lényeges hogy a CP és CG közti távolság ebbe az intervallumba essen:  ha ennél kisebb, akkor 
a rakéta könnyen instabillá válhat, de az sem kívánatos hogy ennél nagyobb legyen, mert akkor túlzott <A class="link" HREF="#weathercocking">"szélkakas effektus"</A>  
léphet fel. Ez a jelenség mindenképp módosítja a rakéta pályáját, de nagymértékben akkor, ha a CG messze a CP elõtt található.</p>

<table border="0" align="left" cellpadding="5" cellspacing="0">
<tr>
     <td><img border="1" hspace="10"  src="../drag/test.gif"></td>
</tr>
<tr>
	 <td align="middle"><a class="graph"><b>3. Ábra: </b>Dinamikus stabilitásteszt </a> </td>
</tr>
</table>
 <p align="justify"> Miután meggyõzõdtünk arról, hogy rakétánk CG-je legalább egy rakétaátmérõvel a CP elõtt van, 
 érdemes még a következõ kis stabilitásvizsgáló tesztet elvégezni. Az indulásra kész rakétát (motor, ejtõernyõ,
és minden egyéb beletéve) egy kötéllel megkötjük a tömegközéppontjában (CG) és megforgatjuk a fejünk fölött. 
Ezáltal tulajdonképpen "valós" repülési körülményeket teremtünk és ezúton megfigyelhetjük hogyan viselkedik a rakéta 
dinamikus körülmények között. Amennyiben a rakéta dinamikusan stabil, az orrész mindig elõre fog nézni, mint ahogy azt 
a mellékelt ábra is mutatja. Bármilyen más viselkedés (ha rakétánk oldalra, netán hátrafele állna be) 
instabil viselkedésre utal, nem szabad tehát elindítani a rakétát, hanem elõbb ki kell rendesen egyensúlyozni. 
Megfigyelhetjük, hogy lassú forgatás esetén a rakéta nem áll be azonnal a kívánt irányba (azaz orral menetirányba), 
de amint gyorsítjuk a forgást, stabilan fel kell vegye a helyes irányt. Ez szépen igazolja a fentiekben már tárgyalt elméleti részt, 
miszerint kellõen nagy sebesség esetén a szárnyak stabilizálnak, azaz a légellenállás 
oly módon "állítja be" a rakétát, hogy a szárnyak párhuzamosak legyenek a haladási iránnyal.</p>
<p align="justify"> A stabilitással kapcsolatban két dolgot kell még megjegyeznem, amit érdemes lehet észben tartani:
<table border="0" cellpadding="6" cellspacing="0" align="right">
<tr>
       <td><img border="1" hspace="5" vspace="0" src="../drag/wchu.gif" alt="weathercocking"></td>
</tr>
<tr>    
       <td align="middle"><a class="graph"><b>4. Ábra: </b>Szélkakas effektus</a></td>
</tr>
</table>
<ul type="disk">
<li><p align="justify">a fentiekben tárgyalt stabilitás az ún. <i>statikus stabilitás. </i> 
Ez azt jelenti hogy a rakéta hátsó részének felületét megnövelve (szárnyak), valamint az orrészt súlyosbítva a CG-t a CP elé 
helyeztük (ugyanezen elv alapján használják a tüzijátékrakéták a pálcát, vagy farkat) és álló (statikus) helyzetben ellenõrizzük a stabilitást. 
A statikusan kiegyensúlyozott rakéta <i>dinamikus stabilitását</i> a 3. ábrán szemléltetett teszttel vizsgálhatjuk meg. Lehet azonban a rakétát másként 
is stabilizálni, pl. pörgéssel. Ez esetben nincs szükség szárnyakra és a rakéta  statikusan instabil lesz, de  
<i>dinamikusan stabil</i>, mert a tengely körüli pörgés azzá teszi. Ez a gyakorlatban annyit tesz, hogy egy pörgésstabilizált 
rakéta nem megy át a statikus CG/CP-teszten, de a levegõben mégis stabilan fog viselkedni. A pörgést általában több, ferdén elhelyezett fúvóka 
adja, de asszimmetrikus szárnyakkal is elõ lehet idézni. Ez a weboldal nem tárgyalja a pörgésstabilizált rakétákat, egyrészt mert nincs 
tapasztalatom e téren, másrészt mert a pörgetéses stabilizálás rakétamodelleknél nem alkalmazott módszer.</p></li>

<li><p align="justify">bár itt fixnek tekintettük, a CP helye is változik a sebesség és az aerodinamikai 
	   erõk támadási szögének függvényében. Ez az elmozdulás jelentõssé válhat nagy sebességek esetén. Megnyugtatásul: 
	   rakétás körökben általánosan elfogadott tény,  hogy az alacsony sebességeken stabil rakéták stabilan fognak viselkedni 
	   kb. a hangsebesség kétszereséig. Amatõr rakéták nemigen repülnek ennél gyorsabban, ha valaki mégis gyorsabb rakétát 
	   tervezne, annak valószínûleg úgysem ez az iromány a fõ forrásanyaga.</p></li>
</ul>

<p align="justify"> <A NAME="weathercocking"></A><b><i>Szélkakas effektus</i></b> (weathercocking) alatt a szélnek a 
rakéta pályájára való hatását értjük, nevezetesen azt, hogy a rakéta "belerepül a szélbe", vagyis ahelyett 
hogy fölfele menne, egy laposabb  pályát fog berepülni a széllel szemben (lásd <i>4. ábra</i>). Minél erõsebb a szél, 
annál laposabb lesz a pálya. A szélbefordulás jelensége nem feltétlenül rossz, ugyanis ily módon megjósolhatóvá 
válik hogy merre fog repülni a rakétánk. A rakétát mindig kissé a széllel szemben kell indítani, így biztosak 
lehetünk a repülés irányában, és a kilövési szög helyes megválasztásával elérhetjük, hogy az ejtõernyõ kinyílása 
után rakétánk visszasodródjon hozzánk a széllel (elég sok gyaloglást meg lehet így spórolni). A szélerõsséget 
és a szélsebesség profilját a magasság függvényében legegyszerûbben egy héliumos lufival lehet megállapítani. 
Természetesen az itt tárgyaltak csakis helyesen kiegyensúlyozott rakétákra vonatkoznak. 

<p align="justify"><em>Megj: a rakéta sebessége egy bizonyos kritikus sebességen
  felül kell legyen ahhoz, hogy a szárnyak stabilizálni tudják. Ennek értéke
  10...15 m/s és ennél kisebb sebességek esetén még a viszonylag nagyméretû szárnyak sem
  képesek stabilizálni, mivel nem keletkezik rajtuk megfelelõ felhajtóerõ. Kívánatos
  tehát hogy a rakéta gyorsulása elég nagy legyen ahhoz, hogy a kilövõállvány
  elhagyásakor  15 m/s -ot meghaladó sebességgel haladjon (lásd még  a 
  <A class="link" HREF="launch.html#launchpad"> 
  kilövõállvány </A> c. fejezetet illetve a <A class="link" HREF="../../download/RR-szimul.zip">RR-szimul </A> 
  rakétaszimulátor idevonatkozó részeit).</em></p>

<br> <a class="kicsi">&nbsp;</br></a>
<H3> <A  class="alcim" NAME="drag"></A><b>A légellenállás</b></H3>

<p> A légellenállás az aerodinamikai erõk azon komponense amely a rakétát elõrehaladtában
fékezi (tudományosabban fogalmazva az eredõ légerõnek az áramlás irányával párhuzamos 
komponense). A teljes légellenállásnak három összetevõje van amelyek a következõképpen 
adódnak össze:</p>
<img  src="../drag/dragcomponents.gif"  align="left" alt="">
<ul>
<li><i><b>indukált ellenállás</b></i> -  a  <i> leáramlás </i> (érthetõbben 
fogalmazva: a rakéta mögött keletkezõ örvények illetve a fellépõ légritkulás)  okozta fékezõerõ. Akkor 
jelentõs, amikor a motor már nem mûködik, mert nincs  ami kitöltse a keletkezõ vákuumot. 
Jelentõsen csökkenthetõ egy elkeskenyedõ   farokrész   használatával.
<li><i><b>alakellenállás</b></i> - azáltal keletkezik, hogy a rakéta utat hasít
  az elõtte levõ levegõbe, mintegy széttolja a levegõt. Oka az áramló levegõ viszkozitásában és 
  tehetetlenségében keresendõ, a részecskék ugyanis nem változtatnak azonnal irányt, a rakéta sziluettjét  követve, 
  hanem elõtte torlódnak illetve oldalt leválnak. Az alakellenállás fõként hangsebesség fölötti
  tartományban válik jelentõssé. Nagyságát az orrész formája és rakéta homlokfelülete határozza meg.
<li><i><b>felületi súrlódási ellenállás</b></i> - a rakéta felülete és a környezõ
  levegõmolekulák közti kölcsönhatásból származik. Keletkezésének oka  az áramlásnak a 
  határrétegben való lefékezõdésével járó energiaveszteség. Szubszónikus sebességeknél
  ez adja a légellenállás legnagyobb részét. Mértéke a rakéta összfelületével
  növekszik.
</ul> 


<p>A légellenállás a következõ képlettel számítható ki:</p>

<p> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <i>Légellenállás = 0.5&#8729;A&#8729;<font face="Times New Roman">&#961;</font>&#8729;
v<sup>2</sup>&#8729;<font face="Times New Roman">Cd</font></i></p>

<UL>
  <LI> A - homlokfelület [m<sup>2</sup>] -a rakétatest legnagyobb keresztmetszeti
    területe + a szárnyak belépõ élének területe
  <LI> <font face="Times New Roman">&#961; - a levegõ sûrûsége [kg/m<sup>3</sup>]
        - egyszerûbb számításoknál állandónak tekinthetõ (1.2 kg/m<sup>3</sup>).
        Valójában csökken a magassággal.</font>
  <LI> Cd - légellenállási tényezõ [-] - értéke a sebességtõl illetve a rakéta alakjától
      függ    
  <LI> v - a rakéta sebessége [m/s]
</UL>
<table border="0" cellpadding="6" cellspacing="0" align="right">
<tr>
       <td><img border="1" hspace="5" vspace="0" src="../drag/draghu.gif" alt="Légellenállás vs. sebesség"></td>
</tr>
<tr>    
       <td align="middle"><a class="graph"><b>5. Ábra: </b>Légellenállás vs. sebesség </a></td>
</tr>
</table>

<p align=justify>Fontos észben tartani hogy a légellenállás képletében a sebesség  a négyzeten van. 
 Ez a gyakorlatban azt jelenti, hogy a légellenálás nagyobb  mértékben nõ mint a sebesség. A mellékelt ábrán 
 látható hogyan változik egy  25 mm-es rakétát fékezõ légellenállás 0...130 m/s sebességtartományban. Látható,
 hogy 50 m/s sebességnél a rakétára kb. 0,85 N légellenállásból származó fékezõerõ hat. Ha a rakétánk 
 kétszer gyorsabban repül (100 m/s), a légellenállás majdnem 3,4 N lesz. A sebesség duplázása a légellenállás 
 négyszeres növekedését vonja maga után. Ha egy átlagos 25 mm-es rakétamodell tömege 100....200 g (azaz 1...2 
 N ha beszorozzuk a gravitációs gyorsulással), akkor láthatóvá válik, hogy nagy sebességeknél a rakétára 
 ható légellenállás sokkal nagyobb fékezõerõt jelent mint a saját súlya. Ez a magyarázata annak, hogy 
 kisebb tolóerjû de hosszabb ideig üzemelõ motrok magasabbra képesek juttatni a rakétát mint azt a nagy
 tolóerejû de rövid &quot;életû&quot; motrok teszik. Ha a cél a maximális magasság, akkor egy kisebb 
 sebességû rakéta jobban teljesíthet.</p>
  
<p align=justify>Mit tehetünk a  légellenállás csökkentése érdekében? A rakéta homlokfelületének csökkentése 
az elsõ lépés. Kisebb átmérõjû rakéta és csak három szárny használata négy helyett igen jótékony hatással 
van a légellenálásra. Meglepõen hangozhat, de a rakéta homlokfelületének 30 - 40 %-át a szárnyak teszik ki 
(vagy még többet, ha pl. 6 szárnyat használunk). Másik dolog amit tenni lehet, a rakéta légellenállási 
tényezõjének (Cd) a lehetõ legkisebb értékre való leszorítása. A következõkben néhány olyan tényezõt vizsgálunk
meg amelynek jelentõs hatása van a Cd értékére. </p>

<p align=justify> <a name="festes"><b><em>Felületi tényezõk:</em></b></a> A  rakéta külsõ felületének a minõsége 
nagymértékben befolyásolya a Cd-t. Ha egy normál kartonból készült rakétamodell faszárnyakkal 
Cd&nbsp;=&nbsp;0.77 értékû légellenállási tényezõjû, akkor ugyanaz a rakéta egy réteg festékkel már csak 
Cd&nbsp;=&nbsp;0.68, de több réteg festékkel és polírozva akár Cd&nbsp;=&nbsp;0.60 értéket is elérhetünk.</p>
  
<table border="0" cellpadding="6" cellspacing="0" align="left">
<tr>
       <td><img border="1" hspace="5" vspace="0" src="../drag/cdnosehu.gif" alt="légellenállási tényezõ és az orr formája"></td>
</tr>
<tr>    
       <td align="middle"><a class="graph"><b>6. Ábra: </b>Az orr formájának hatása <br> a légellenállási tényezõre </a></td>
</tr>
</table>


<p align=justify> <a name="alak"><b><em>Az orrész formája</em>:</b> </a>hangsebességnél kisebb
  sebességek esetén a mellékelt ábrán látható módon változik a rakéta Cd-je az
  orr formájának függvényében.
  Legkisebb légellenállást a gömbölyített forma eredményezi (lásd a repülõgépek
  orrát). Ez a rakéta minden elõrenézõ felületére érvényes, igy a szárnyak belépõ
  élét is gömbölyíteni kell a minimális légellenállás érdekében.</p>
<p align=justify><a name="lugs"> <b><em>Megvezetõ fülek:</em></b> az légellenállási tényezõ szempontjából
  igen károsak. Míg egy fülek nélküli rakéta Cd&nbsp;=&nbsp;0.68 értékkel bír,
  két drótfül hatására ez az érték Cd&nbsp;=&nbsp;0.8-ra nõ. Amennyiben csak
  egy darab hosszabb megvezetõ gyûrût használnánk középen elhelyezve a Cd még
  nagyobb
  mértékû növekedésével kell számolnunk (Cd&nbsp;=&nbsp;0.88). Nagyméretû amatõr
  rakéták esetén ez a hatás valamivel kisebb, mert a rakéta méretéhez viszonyítva
  kisebb füleket használhatunk.</p>
<p align=justify> <a name="test"><b><em>A rakétatest alakja:</em></b></a> amatõr rakéták jellemzõ
  alakja az egyenes törzs ellipszoid orrésszel (Cd&nbsp;=&nbsp;0.68). A rakéta
  végére illesztett elvékonyodó<a class="link" href="body.html#boattail">  farokidom </a>igen gyakran használt módja a Cd csökentésének.
  Ilyen farokrészt használva kisebb lesz a kilépõ keresztmetszet, így a rakéta
  mögött keletkezõ örvények  fékezõ hatása csökken és a légellenállási tényezõ Cd&nbsp;=&nbsp;0.50
  értékre nyomható le. A megoldás hátránya hogy csökken a rakétánk stabilitása
  valamint szuperszónikus sebességeknél nõ a légnyomásból származó közegellenálás.
  A stabilitás csökkenését nagyobb méretû szárnyakkal ellensúlyozhatjuk.</p>
<p align=justify>&nbsp;</p>
<a name="form"></a><p align=justify><b>A légellenálás csökkentése a gyakorlatban</b></p>
<p align=justify>Az amatõr rakéták sebessége igen széles tartományban változhat.
  Mivel ezen rakéták teljesen házi kivitelezésûek (legtöbb esetben a motor
  is), néhányuk igen lassú (60...70 m/s) de vannak amelyek a hangsebességet (330
  m/s) meghaladó sebességgel repülnek. Nincs általánosan jó rakétaforma amely
  minden sebességnél a legkisebb légellenállást eredményezné. Elõször is el kell
  döntenünk hogy rakétánk a repülési idõ nagy részét milyen sebességtartományban
  fogja tölteni, aztán ennek megfelelõen kell &quot;megformázni&quot;. Általános szabályként
  elmondható hogy a rakéta összfelületét minél kisebbre kell tervezni. Ugyanez
  érvényes a rakéta keresztmetszetére is. Fölösleges túl hosszú vagy nagy átmérõjû
  rakétát építeni. Elég ha három szárnyat használunk, de semmiképpen ne négynél
  többet.</p>

<UL>
<LI><p align=justify><strong><em>Szubszónikus</em></strong> rakéták frontfelületeit, így az orrot és a szárnyak
  belépõ élét le kell gömbölyíteni, a kilépõ éleket pedig ki kell élezni, illetve
  elvékonyodó farokrészt kell használni. A szárnyak maximális vastagsága a belépõ
  élhez kell közelebb legyen, hogy keresztmetszetük leginkább egy elnyújtott
  vízcseppre hasonlítson. </p></LI>
<LI><p align=justify><strong><em>Szuperszónikus</em></strong> rakéták hegyes/éles frontfelületekkel kell rendelkezzenek,
  parabolikus orr és mindkét végükön kiélezett  szárnyak javallottak. A szárnyak
  legvastagabb pontja félúton kell legyen a belépõ és kilépõ él között. Nagy
  sebességeknél sokat számít a szárnyak nyilazása, minél kisebb szöget zárnak
  be a szárnyak a törzzsel, annál jobb.</p></LI>
<LI><p align=justify>Azon a rakéták esetében, amelyek elérik a hangsebességet és
  a repülés legnagyobb részét <em><strong>transszónikus</strong></em> sebességtartományban
  töltik, a légellenállás nincs túl szoros összefüggésben a rakéta alakjával.
  Ilyen sebességeknél leginkább abból lehet hasznot húzni, hogy a frontális keresztmetszet nagyjából állandó
  legyen, azaz ahol a szárnyak vannak felfogatva, ott csökkenteni kell a rakéta átmérõjét. </p></LI>
</UL>

<p align=justify><i>Megjegyzés: a Cd értékek egy <A class="link" HREF="http://web.syr.edu/~smdemar/rocketdrag.html" target="_blank">NAR R&D</A>
   jelentésbõl származnak. A légellenállást egy 340 mm hosszú és 20 mm átmérõjû
   rakétamodellen mérték 120 km/h sebességnél egy szélcsatornában. A légellenálási tényezõ
   változik ugyan a sebességgel, de a 120....800 km/h tartományban a változás  mértéke nem
   számottevõ, így ezek az értékek jól használhatók a rakétamodellek többségénél.
   A Cd jelentõs változása nagyon alacsony (kisebb mint 100 km/h) illetve a hangsebesség
   80%-át (950 km/h) meghaladó sebességeknél észlelhetõ.</i></p> 
   
<p>&nbsp;</p>
<p>&nbsp;</p>
<p>&nbsp;</p>

</BODY>


<!-- Mirrored from brocketry.cabspace.com/files/pages_hu/aero.html by HTTrack Website Copier/3.x [XR&CO'2004], Mon, 11 Dec 2006 20:33:50 GMT -->
</HTML>


