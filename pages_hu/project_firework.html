<HTML>


<!-- Mirrored from brocketry.cabspace.com/files/pages_hu/project_firework.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
<HEAD>

  <TITLE>BRocketry/tervrajzok/tüzijátékrakéta-motor </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">


<H2> Hagyományos rakétamotor</H2>

<p align="justify">&nbsp;</p>
<P align=justify>Ez az oldal leginkább a kezdeti kudarcokon elbizonytalanodó rakétaépítők 
bátorítására íródott. Azt szeretném szemléltetni vele, hogy egyáltlán nem lehetetlen működő 
rakétamotrot építeni egyszerű eszközökkel, hiszen már igen régen is képesek 
voltak rá a kor tűzszerészei. Középkori feljegyzésekből idézve "a rakéta a legegyszerűbb 
tűzijáték" amely - így visszaemlékezve - igencsak mérgesítő kijelentésnek tűnt az első 
motraim készítésekor, ezek ugyanis megfelelő tolóerő híján mind a kilövőállványon végezték. Az oldal 
megírásáért köszönettel tartozom egy kedves fórumtársunknak, aki részletes leírást postázott 
az <i>"ezer éves eljárásról"</i>.</P>

<table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0"  src="../project/middleage.gif" alt="középkori rakétaábrázolások"></td>
</tr>
<tr>    
       <td align="middle"><a class="graph"><b>1. Ábra:</b> XVI. sz.-i <br> rakétaábrázolások </a></td>
</tr>
</table>

<P align=justify>Régi tűzszerészkönyvekben lapozgatva az <i>1. Ábrán</i> láthatókhoz hasonló rakétarajzokkal találkozhatunk. 
A méreteket általában hiába keressük és ha van is valamilyen leírás a készítésről, az legtöbbször 
pontatlan és hiányos. A motor fala leginkább papírból készült, de olvastam már fából készült 
motorról is, az indokínai félsziget eldugott falvaiban pedig még most is bambusznádat használnak e célra. 
A hajtóanyag összetételének kiderítésénél sincs könnyű dolgunk: elődeink általában a fekete lőpor 
valamilyen "gyengített" változatát használták rakéták készítésére, de nem volt 
egységes recept, mindenkinek más keverék vált be. Nem ritkák az olyan 
leírások sem, mint pl. "...Két font ostromágyúba való nagyszemű lőport egy marék 
finom lőporral rézmozsárban összeőrlünk, majd fél font akácfaszenet adunk hozzá...", ezek  
alapján pedig nem igazán lehet az összetevők arányát kiszámolni. Általánosan elmondható, hogy ezen
hajtóanyagok salétromot 50-75 %, ként és faszenet 10-30% arányban tartalmaztak. Érdekes módon 
a "kis" rakéták salétromban gazdagabb, a "nagy" rakéták pedig salétromban szegényebb (50-55%) 
üzemanyagot használtak. Szóval nincs könnyű dolga a "tuti receptet" kereső rakétásnak, ha ilyen 
leírásokra támaszkodva szeretne rakétát építeni. Pedig ezek a rakéták igenis jól működtek, 
holott készítőiknek - mai szemmel nézve - igencsak hiányos ismereteik voltak a kémiáról illetve 
a fizika törvényeiről. Mi több, hasonló rakétákat a mai napig használnak tűzijátéktöltetek magasba 
juttatására, hiszen a szénben gazdag üzemanyag miatt szép fényes csóvát húznak a sötét égre. </P>

<P align=justify> Hogyan is készítsünk hát ilyen rakétát? A lehető legegyszerűbben: üzemanyagként 
 egy "átlagolt" lőport használunk (ha az összes fellelhető receptet átlagoljuk, akkor kb. a 
67/22/11 salétrom/faszén/kén arányú klasszikusnak mondható keverékhez jutunk), a motorkészítéshez 
pedig itt a következő általános leírás, amelyet levélben kaptam egy fórumozótól: </p>

<p align=justify><i>"A kaliber átmérőjű rövidke (~1/3-1/2 cal magas) hengeres talpra, 
aminek a közepén egy kiálló, a tövénél 1/3 a végén kb 1/6-od cal 
átmérőjű, kb 3.5-4.5 cal hosszú kissé kúpos tüske található, húzzuk a 
papírcsövet (a tüske talpa felül domború). Beadagolunk mintegy 1 cal-nyi száraz agyagport és az 
üreges töltővesszővel lenyomva 25-30 kalapácsütéssel erősen leütjük. A hangsúly az erősön van. 
Kb. teljes erőből ütve. Ezt megismételjük, a felesleget kiszórjuk, majd 1-1.5 kalibernyi 
keveréket szórunk bele és 35-40 erős kalapácsütéssel leütjük. Ezt addig ismételjük, míg a tüske 
~2/3 magasságáig a cső meg nem telik. Ekkor a kisebb átmérőjű furattal ellátott másik üreges 
töltővesszővel folytatjuk, amíg a töltőtüske hegye már épp nem látszik. Utána még kb 1-1.5 cal 
tömör részt ütünk a tetejére tömör töltővesszővel, majd erre egy kalibernyi agyagport 
(csillagkamra gyújtásához ezt a felül levő agyagdugót középen át kell fúrni). A kész rakétát 
óvatos csavaró mozdulatokkal a tüskéről lehúzzuk. És kész. Ez kb 10 percnyi munka. Azonnal 
használható, jó a hagyományos BP keverékekhez mint pl. a 67:22:11=KNO<small>3</small>:C:S, 
de jó a 67:33=KNO<small>3</small>:cukorhoz is. Olcsó, bármibe beépíthető, de magában is 
használható. Hát kb. ez a hagyományos ezer éves töltési technika. Nem 
kell hozzá nedvesítés, a jól leütött keverék körömmel alig karcolható, 
stabil.</p>

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../project/classic.gif"></td>
</tr>
<tr>    
       <td align="middle"><a class="graph"><b>2. Ábra:</b> Az "ősmotor" méretei (D = belső átmérő) </a></td>
</tr>
</table>

<p align=justify>A fúvóka kiszakadásának egy ősi, de hatékony megakadályozási módja, hogy a papírcsövet még 
nedvesen leszűkítjük körkörösen, a szűkületet körbekötjük és száradás 
után erre töltünk rá. Ekkor vékonyabb agyagréteg is elegendő. Az agyag hajlamos préseléskor szétnyomni a csövet, ez 
ellen a legegyszerűbb védekezés a vastag (>=5 mm) falú cső. Persze ez némi plusz súlyt jelent, ezért 
kitalálták már rég a külső szorítópofákat is. Úgy néznek ki, hogy a papírcső külső átmérőjének megfelelő 
belső átmérőjű cső hosszában fel van hasítva 3 db 120 fokos cikkre. Kívül az egész kissé kúpos, hogy 
a ráhúzandó összetartógyűrűk leszedhetőek legyenek töltés után is, amikor már a rakéta jól belefeszült." </i></p>

</p align=justify>A leírásban a kaliber (cal) a motor belső átmérőjét jelenti. A fenti rajzot a leírás alapján készítettem, 
nem meglepő módon nagyon hasonlít a régi ábrázolásokra. 
Látható, hogy a motornak igen hosszú égőcsatornája van, ebből kifolyólag  a nagy fúvókaátmérő ellenére is hamar
felépül benne az üzemi nyomás. Ez egyben azt is jelenti, hogy meglehetősen nagy tolóerőre és rövid üzemidőre 
számíthatunk. A méretekből arra lehet következtetni, hogy egy 15 mm-es belső átmérőjű motor kb. 
1 sec alatt kiég, ebből pedig max. 0,5 másodpercig szolgáltat masszív tolóerőt.</p>

 <P>&nbsp; </P>
 <P>&nbsp; </P>

</BODY>



<!-- Mirrored from brocketry.cabspace.com/files/pages_hu/project_firework.html by HTTrack Website Copier/3.x [XR&CO'2004], Mon, 11 Dec 2006 20:34:06 GMT -->
</HTML>