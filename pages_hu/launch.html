<HTML>



<!-- Mirrored from brocketry.cabspace.com/files/pages_hu/launch.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
<HEAD>
  <TITLE>BRocketry/rakétaépítés/kilövés </TITLE>
<META HTTP-EQUIV="Content-Type" CONTENT="text/html; charset=utf-8">
<STYLE type="text/css">
a.alcim{visibility: visible; font-size: 13pt; font-weight:bold;  font-family:; font-style:}
a.decor{visibility: visible; font-size: 10pt; font-weight:bold;  font-family:comic sans ms; font-style:}
a.graph{visibility: visible; font-size: 11pt; font-weight:;  font-family:; font-style:italic;}
a.hey { text-decoration: none; font-weight:bold; color: #FF6633; } 
a.kicsi{visibility: visible; font-size: 8pt; font-weight:;  font-family:; font-style:}
a.link{visibility: visible; font-size: 10pt; font-weight:bold;  font-family:comic sans ms; font-style:}
a.link:link { color: #293D96 ; text-decoration:none; }
a.link:visited { color:#293D96; text-decoration:none; }
a.link:active { color: #293D96; text-decoration:none; }
a.link:hover { color: #FF6633; text-decoration:none; }
</STYLE>
</HEAD>
<BODY  BGCOLOR="white" TEXT="black" LINK="#293D96" VLINK="#293D96">



<H2>A megvezetők </H2>
 
  <A class="link" HREF="#place">Elhelyezés </A>
  <a class="decor">| </a><A class="link" HREF="#fix">Rögzítés </A>
  <a class="decor">| </a><A class="link" HREF="#launchpad">Kilövőállvány </A>
  <a class="decor">| </a><A class="link" HREF="#tipp">Tipp </A>
<p>&nbsp;</p>

<A NAME="launchlugs"></A><p align=justify>

<table border="0" cellpadding="5" cellspacing="0" align="right">
<tr>
       <td><img border="1" hspace="5" vspace="0" src="../launch/two.gif"></td>
</tr>
<tr>    
       <td align="middle"><a class="graph"><b>1. Ábra: </b>Két megvezető gyűrű a rakétán </a></td>
</tr>
</table>

<i>A megvezető gyűrűk vagy fülek </i> tartják a kilövőállványon a rakétát. 
A megvezetők általában gyűrű vagy henger alakú alkalmatosságok, amelyek valamilyen módon a rakétára vannak
fogatva, a rakéta hossztengelyével párhuzamosan (lásd a mellékelt ábrát). A megvezetők segítségével "fűződik" 
a rakéta a <a class="link" href="#launchpad">vezető rúdra</a>. 
A gyűrűk mindegy miből készülnek, csak jól csússzanak a kilövőállványon és könnyen a rakétatestre 
lehessen őket ragasztani. Méretüket tekintve jó ha minél kisebbre készítjük őket, különben 
jelentősen hozzájárulhatnak a rakéta össz-légellenállásához. Ugyanakkor ügyelni kell, nehogy 
túl szorosak legyenek, mert ha megszorulnak a kilövőállványon, az a kilövés kudarcához 
vezethet. Megvezető gyűrűből általában kettőt szokás használni, de kisebb rakéták 
esetében egy középre helyezett hosszú megvezető is elegendő lehet. 
<A class="link" href="aero.html#lugs" >
Aerodinamikai szempontok</a> nem indokolják egy megvezető használatát, mert meglepő módon 
nem vezet kisebb légellenálláshoz mint két rövidebb fül.</p>

<br> <a class="kicsi">&nbsp;</br></a>
<A class="alcim" NAME="place"> Hol helyezkedjenek el?</A> 

<p align=justify> A megvezetők felfogatási helyét két szempont szerint szerint lehet meghatározni. Stabillitási szempontokat figyelembe 
véve a füleket a <A class="link" href="aero.html#CGCP" >
nyomásközépponthoz (CP) </a>viszonyítva szimmetrikusan helyezzük el. Ha a 
kilövőállványon való legjobb viselkedést szeretnénk elérni, akkor inkább a 
<A class="link" href="aero.html#CGCP" >
tömegközépponthoz (CG)</a> képest alakítjuk ki a szimmetriát. Asszimetrikus tolóerő estén (amit pontatlan 
rakétaépítés vagy több motor használata okozhat) ugyanis a tolóerő a CG körül próbálja 
elfordítani a rakétát, az ettől egyenlő távolságra elhelyezett megvezető gyűrűk és 
kilövőállvány között azonos mértékben nő meg a súrlódás, ezért kisebb az esélye a 
rakéta "megszorulásának" valamelyik gyűrű miatt. </p>

<p align=justify>A fenti elméleti megfontolások eredménye az, hogy a gyakorlatban mindenki oda 
teszi a megvezető füleket ahová akarja. A rakéta alakja is meghatározó lehet, változó átmérőjű 
rakétáknál például az elülső megvezetők gyakran a kisegítő vezérsíkok végére kerülnek. A 
hátulsó gyűrűket bevett szokás a szárnyak és törzs találkozásánál elhelyezni, így nagyobb 
felületen ragasztható a rakétához. Mindenképpen ajánlatos valamiféle szimmetriát betartani, 
így a megvezetők jó eséllyel nem okoznak gondot sem a kilövés, sem pedig a repülés során. 
<em>Lényeges, hogy a megvezető gyűrűk pontosan ugyanazon, a rakéta hossztengelyével 
párhuzamos tengelyen helyezkedjenek el.</em> Ellenkező esetben nagy valószínűséggel el fog akadni 
a rakéta a kilövőn. A mellékelt ábrákon a fülek elhelyezésének néhány elterjedtebb módja 
látható.</p>

<table  border="0" width="900">
<tr>
     <td><img img border="1" hspace="10" src="../launch/placement.gif"></td>
	 <td><a class="graph"><b>2. Ábra: </b><br>Két megvezető gyűrű változó átmérőjű rakétán, illetve egy középre helyezett hosszú megvezető </a></td>
</tr>
</table>

 
<a class="kicsi">&nbsp;</br></a>
<A class="alcim" NAME="fix"> A megvezetők rögzítése</A>   
<p align=justify>Nagy rakéták esetén meglehetősen egyszerű a megvezető gyűrűk felfogatása, mert a nagy méretek 
miatt kényelmesen dolgozhatunk és többféle rögzítési módszerre is lehetőség nyílik,
kisebb rakétáknál azonban a ragasztás marad az egyetlen rögzítési módszer. Ragasztóként 
acetonban oldott celluloid vagy körömlakk felel meg leginkább (műanyag gyűrűket és festett 
rakétatestet feltételezve), de lehet kísérletezni epoxyval is. A megvezető gyűrűk rakétatesttel 
érintkező oldalát érdemes hosszabra 
hagyni (azaz rézsútosan vágni), így nagyobb felületen lehet ragasztani. Kis rakétákhoz (&lt;120 g) 
én mindig műanyag szívószálból készült megvezetőket használok és oldott celluloiddal ragasztom a rakéta 
törzséhez. A műanyag szívószál belső átmérője kb. 5 mm, kilövőállványként pedig 4 mm-es 
acélrudat használok ezen rakétákhoz, a megszorulás esélye tehát gyakorlatilag nulla. Vastagabb 
inditóállvány használata esetén alumíniumlemezből készítem a gyűrűket. Nagyon jól bevált erre 
a célra a befőttesüvegek fémfödele is, ollóval vágható, könnyen hajlítható és egyik oldala 
festett, ami megkönnyíti a ragasztást. Fémlemezből készült megvezetők végét érdemes kicsit 
megreszelni, különben az éles végek könnyen megakadhatnak az indítóállványon. </p>

<br> <a class="kicsi">&nbsp;</br></a>
<A class="alcim" NAME="launchpad"> A kilövőállvány</A> 
<p align=justify> <img src="../launch/launchpad_white.gif" alt="indítóállvány" 
 vspace="5" hspace="5" border="0" Align="left" align="top">A kilövő- vagy indítóállvány  a rakétát a repülés első 
pillanataiban hivatott irányítani, megadva ezáltal a kívánt repülési irányt. Legegyszerűbb 
formájában egyik végén kihegyezett acélrúd, amelyet kb. egynegyedéig a földbe szúrunk (vezető rúd). 
Az indítóállványra valamilyen akadékot is kell szerelni, amely megakadályozza, hogy a rakéta a 
földig csússzon. Legjobb ha ez az akadék mozgatható, mivel különböző méretű rakétákhoz 
különböző hosszúságú kilövőállvány szükséges. Kis tolóerejű motrok megsegítésére egy merőleges 
fémlapot is ráerősíthetünk az állványra, közvetlenül az akadék alá. A legtöbb rakétához ez 
nem szükséges. Egy ilyen egyszerű kilövőállvány a lenti ábrán látható.</p>
  
<p align=justify> <em>A vezető rúd hossza </em>az indítandó rakéta méreteitől, elsősorban ennek 
tömegétől függ. Minél nehezebb a rakéta, annál hosszabb kilövőállvány kell neki. Természetesen 
nem önmagában a tömeg meghatározó, hiszen egy hirtelen gyorsuló, szószerint "kilövő" rakétának 
sokkal rövidebb állvány elegendő, mint egy komótosan induló, lustább rakétának. Az indítóállvány 
ugyanis addig hasznos, amíg a rakéta eléggé fel nem gyorsul ahhoz, hogy a vezérsíkok stabilizálni 
tudjanak. Általánosan elfogadott, hogy a rakéta sebessége legalább 15 m/s kell legyen az állvány 
elhagyásakor, hogy ne legyenek stabilitási problémák. A szükséges állványhossz tehát a 
tömeg/tolóerő aránnyal áll összefüggésben. Más kézzelfogható támpont híján a modellező 
könyvek  az indulótömeg függvényeként ajánlják a megfelelő állványméretet. Az alábbiakban 
egy ilyen táblázat található. Az állvány hossza alatt az akadéktól az 
állvány végéig számított hossz értendő. </p>

<table border="0" cellspacing="2" cellpadding="2">
<tr>
       <td width="20%" rowspan="6"></td>
	   <td bgcolor="#E3E3C9"><b>&nbsp;rakéta tömege (g)&nbsp;</b></td>
       <td bgcolor="#E3E3C9"><b>&nbsp;állvány átmérője (mm)&nbsp;</b></td>
       <td bgcolor="#E3E3C9"><b>&nbsp;állvány hossza (mm)&nbsp;</b></td>
</tr>
<tr>
       <td bgcolor="#E3E3C9" align=middle>30</td>
       <td bgcolor="#E3E3C9" align=middle>3 - 4</td>
       <td bgcolor="#E3E3C9" align=middle>800</td>
</tr>
<tr>
       <td bgcolor="#E3E3C9" align=middle>60</td>
       <td bgcolor="#E3E3C9" align=middle>4 - 5</td>
       <td bgcolor="#E3E3C9" align=middle>900</td>
</tr>
<tr>
       <td bgcolor="#E3E3C9" align=middle>120</td>
       <td bgcolor="#E3E3C9" align=middle>5 - 6</td>
       <td bgcolor="#E3E3C9" align=middle>1000</td>
</tr>
<tr>
       <td bgcolor="#E3E3C9" align=middle>250</td>
       <td bgcolor="#E3E3C9" align=middle>6 - 7</td>
       <td bgcolor="#E3E3C9" align=middle>1200</td>
</tr>
<tr>
       <td bgcolor="#E3E3C9" align=middle>500</td>
       <td bgcolor="#E3E3C9" align=middle>7 - 8</td>
       <td bgcolor="#E3E3C9" align=middle>1400</td>
</tr>
</table>

<p align=justify> A táblázatban szereplő értékek csak útmutatásként szolgálnak, nem kell 
szabályként alkalmazni. Én pl. minden kisrakétámhoz egy 4 mm átmérőjű, kb. 1,5 m hosszú 
acélrudat használok kilövőállványként, amelyet úgy 25 cm mélyen a földbe nyomok, az akadékot 
pedig egy gumigyűrű képezi rajta. Ezzel az állvánnyal sikeresen 
indítottam minden 20 - 150 g közötti rakétámat. Kis tömegű rakétáknál a gumigyűrűt egyszerűen 
fennebb húzom, így a rakéta az állvány teljes hosszának csak egy részét használja. </p>

A táblázatban ismertetett, a vezető rúd hossza és a rakéta tömege közti összefüggés természetesen 
csak első megközelítésben elfogadható ("normál" körülmények közt, azaz nem túl "lusta" 
rakétát és csak kis oldalszelet feltételezve).  A rakéta alakjának, tömegének, a motor tolóerőgörbéjének és 
az oldalszél sebességének ismeretében természetesen pontosan kiszámolható az indítóállvány szükséges 
hossza. A szükséges számításokat könnyedén elvégezhetjük az <a class="link" href="../../download/RR_szimul.zip">
RR-szimul</a> rakétaszimuláló táblázat segítségével.

<p align=justify> 
<table border="0" cellpadding="5" cellspacing="0" align="left">
<tr>
       <td><img border="1" hspace="5" vspace="0" src="../launch/launchpad2.gif"></td>
</tr>
<tr>    
       <td align="middle"><a class="graph"><b>3. Ábra: </b>Háromlábú indítóállvány </a></td>
</tr>
</table>

 Nagyobb rakétákhoz érdemes "rendesebb", <b>háromlábú indítóállványt</b> építeni 
(lásd a baloldali ábrán). A földbe szúrható vezető rudak nagy hátránya ugyanis, hogy 
földbeszúráskor igen könnyen elhajlanak, valamint hogy meglehetősen nehéz a kívánt kilövési 
szöget beállítani. Téli kilövések esetén pedig majdhogynem lehetetlen a fagyos talajba nyomni 
az indítóállványunkat. A háromlábú állvány lábaira csavarmenetes talpakat kell tenni, ezekkel 
egyenlőtlen talajviszonyok esetén is merőlegesre (vagy a kívánt szögre) állítható a kilövőrúd. 
Fontos az indítóállvány megfelelő rögzítése, hogy az induló rakéta ne legyen képes azt elmozdítani. 
Ajánlatos tehát jó masszívra készíteni, a talapzat nagy tömege itt inkább előny mint hátrány. Sátrakhoz 
hasonlóan ki is lehet kötni, így még biztosabb, hogy a legnehezebb rakéták 
indítása során sem fog elmozdulni.</p>

<p align=justify> <b>Az vezető rúd tisztítása </b>igen fontos feladat, mivel a rakétamotor erősen 
oxidáló termékeket hagy hátra. Minden kilövéssorozat után alaposan meg kell tehát tisztítani 
az állványt, előbb mosószeres vízzel, majd finomszemcséjű csiszolópapírral. Ezt követően 
olajos ronggyal be kell dörzsölni, hogy a tárolás során ne rozsdásodjon. Valószínű, hogy még 
így is berozsdázik a kilövőrúd alsó, mechanikai és vegyi szempontból legjobban igénybevett része. 
Természetesen két kilövés között is ajánlatos kissé megtisztítani, különben a rárakodott 
égéstermékek miatt könnyen megszorulhat a következő rakéta. </p>

<p align=justify> Természetesen léteznek más típusú állványok is, amelyekről itt nem írok, 
mert elkészítésük bonyolultabb mint az előbbiekben ismertetett megoldásoknak. Hasznos lehet 
tudni azonban, hogy napjaink rakétamodellezésében meglehetősen népszerűek az <b><font face="courier new">I</font></b>
profilú megvezető füleket használó négyzetes keresztmetszetű állványok, amelyek az 
egyszerű fémrudaknál sokkal kisebb mértékben hajlanak. Kevésbé elterjedt de szintén praktikus megoldást 
k1nálnak azon állványok, amelyek négy 
oldalról tartják a rakétát, így küszöbölve ki a megvezető fülek használatát. Az amatőr 
gyakorlatban azonban teljes mértékben kielégítőek a fent ismertetett egyszerűbb indítóállványok 
is. </p>

<P align="justify"><a name="tipp"><i><b>Tipp:</b></a> Amennyiben a rakétatörzs papírból készült, 
  ajánlatos a megvezetők felfogatási helyén ragasztóval jól átitatni. Ily módon elkerülhető, hogy a 
  törzset képező papírhenger felületéhez amúgy jól hozzáragadt megvezető fül egy kisebb rándítás 
  hatására a legkülső réteg papírral együtt leváljon. Ha a papírrétegek teljesen át vannak itatva 
  ragasztóval, száradás után kompakt tömeget alkotnak és nem rétegelt papírként viselkednek. A ragasztóval 
  való megerősítést legjobb a törzs készítésekor  elvégezni, még mielőtt a papírrétegek közt 
  a ragasztó megszáradna, pl. úgy, hogy híg ragasztóval többször is beecseteljük a kérdéses helyeket.  </i> </P>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>


</BODY>

<!-- Mirrored from brocketry.cabspace.com/files/pages_hu/launch.html by HTTrack Website Copier/3.x [XR&CO'2004], Mon, 11 Dec 2006 20:33:58 GMT -->
</HTML>